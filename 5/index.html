<!DOCTYPE html>
<html lang="el">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ιστορία Β' Γυμνασίου: Εμπόριο και Πολιτισμός του Ισλάμ</title>
    <link rel="stylesheet" href="style.css">
</head>
<body>

    <header>
        <h1>Ιστορία Β' Γυμνασίου: Οι Πρώτοι Αιώνες του Βυζαντίου</h1>
        <h2>ΚΕΦΑΛΑΙΟ ΙΙ: ΛΑΟΙ ΣΤΟΝ ΠΕΡΙΓΥΡΟ ΤΟΥ ΒΥΖΑΝΤΙΟΥ</h2>
    </header>

    <main>
        <section id="islamic-world-middle-ages" class="content-block">
            <h3>Β. Ο ΚΟΣΜΟΣ ΤΟΥ ΙΣΛΑΜ ΚΑΤΑ ΤΗΝ ΠΕΡΙΟΔΟ ΤΟΥ ΜΕΣΑΙΩΝΑ</h3>

            <h4>2. ΤΟ ΕΜΠΟΡΙΟ ΚΑΙ Ο ΠΟΛΙΤΙΣΜΟΣ ΤΟΥ ΙΣΛΑΜ</h4>
            <div class="accordion">
                <div class="accordion-item">
                    <button class="accordion-header">Η ανάπτυξη του εμπορίου</button>
                    <div class="accordion-content">
                        <p>Οι Άραβες αναπτύσσουν το διεθνές εμπόριο. Σε αυτό συμβάλλουν η γεωγραφική θέση του Χαλιφάτου και τα ορυχεία της Αφρικής. Ιδρύουν εμπορικές αποικίες στη Νοτιοανατολική Ασία (Ινδία, Κίνα κ.α.). Εμπορεύονται μπαχαρικά και άλλα είδη πολυτελείας. Εισάγουν και αναπτύσσουν εμπορικές καινοτοπίες (εταιρείες, επιταγές, τράπεζες). Οι Άραβες είναι πολύπλευροι στα ενδιαφέροντα, τις δραστηριότητες και τις επιδόσεις τους. Το αραβικό εμπόριο αποτέλεσε γέφυρα σύνδεσης μεταξύ Ανατολής και Δύσης. Καταναλωτές των εμπορευμάτων υψηλής αξίας που διακινούσαν οι Άραβες ήταν κυρίως οι Βυζαντινοί.</p>
                    </div>
                </div>

                <div class="accordion-item">
                    <button class="accordion-header">Γράμματα, επιστήμη και τέχνες</button>
                    <div class="accordion-content">
                        <ul>
                            <li>Ιδρύουν βιβλιοθήκες και πανεπιστήμια.</li>
                            <li>Συλλέγουν χειρόγραφα.</li>
                            <li>Μεταφράζουν έργα Ινδών, Περσών και Ελλήνων.</li>
                            <li>Καλλιεργούν τη λογοτεχνία.</li>
                            <li>Καλλιεργούν την τέχνη.</li>
                            <li>Δανείζονται από το Βυζάντιο τεχνικές, τεχνίτες και υλικά.</li>
                            <li>Δεν παριστούν εικόνες (ανεικονική τεχνοτροπία).</li>
                            <li>Δημιουργούν αρχιτεκτονήματα [τεμένη (= τζαμιά) με εξαίσια μωσαϊκά] και έργα μικροτεχνίας.</li>
                            <li>Ασχολούνται ιδιαίτερα με επιστήμες όπως τα μαθηματικά, η αστρονομία, η χημεία κ.ά..</li>
                        </ul>
                        <p>Οι Άραβες αξιοποιούν δημιουργικά και χωρίς προκαταλήψεις τις γνώσεις και τον πολιτισμό άλλων λαών. Το προϊόν τους δεν το κρατούν για τον εαυτό τους αλλά το δίνουν με τη σειρά τους σε άλλους. Έτσι, συμβάλλουν στην πρόοδο της ανθρωπότητας. Ο ανθρώπινος πολιτισμός είναι προϊόν του δημιουργικού πνεύματος όλων των λαών.</p>
                    </div>
                </div>

                <div class="accordion-item">
                    <button class="accordion-header">Επίδραση του αραβικού πολιτισμού στη Δύση</button>
                    <div class="accordion-content">
                        <h4>Στην επιστήμη:</h4>
                        <ul>
                            <li>Εισάγουν την ινδική αρίθμηση (μαθηματικά).</li>
                            <li>Υπολόγισαν την τροχιά του ήλιου και των πλανητών (αστρονομία).</li>
                            <li>Ανακάλυψαν το θειικό οξύ και το οινόπνευμα (χημεία).</li>
                            <li>Πραγματοποίησαν εγχειρήσεις και καθιέρωσαν νέα φάρμακα (ιατρική).</li>
                            <li>Οργάνωσαν μακρινά ταξίδια (γεωγραφία).</li>
                        </ul>
                        <h4>Στη διατροφή:</h4>
                        <ul>
                            <li>Εισήγαγαν καλλιέργειες όπως της αγκινάρας, του βαμβακιού, του σακχαροκάλαμου κ.ά..</li>
                        </ul>
                        <h4>Στη γλώσσα:</h4>
                        <ul>
                            <li>Εισήγαγαν λέξεις όπως ναδίρ, ζενίθ, αλχημεία, άλγεβρα, αλκοόλ κ.ά..</li>
                        </ul>
                    </div>
                </div>
            </div>
        </section>

        <section id="additional-info-section" class="content-block">
            <h3>Επιπλέον Πληροφορίες (μόνο για ανάγνωση)</h3>
            <div class="accordion">
                <div class="accordion-item">
                    <button class="accordion-header">Όροι-Κλειδιά και Επεξηγήσεις</button>
                    <div class="accordion-content">
                        <p><strong>Ισλάμ:</strong> η μονοθεϊστική Θρησκεία που ίδρυσε ο Μωάμεθ (περ. 570-632). Ο όρος κατά λέξη σημαίνει «αφοσίωση και πίστη στο θέλημα του Θεού». Αναγνωρίζει τον Αλλάχ ως Θεό και διάφορους προφήτες, τελευταίος από τους οποίους είναι ο ίδιος ο Μωάμεθ. Ισλάμ σημαίνει και τα έθνη που ασπάστηκαν το Μουσουλμανισμό (= Μωαμεθανισμό) αλλά και τον πολιτισμό που δημιούργησαν αυτά.</p>
                        <p><strong>Μουσουλμάνος:</strong> αυτός που ασπάζεται τη θρησκεία του Ισλάμ στην κυριολεξία σημαίνει «πιστός» (= μουσλίμ).</p>
                        <p><strong>Κοράνι:</strong> το ιερό βιβλίο της Θρησκείας του Ισλάμ. Είναι ό,τι είναι και η Βίβλος για τους Χριστιανούς. Στην κυριολεξία σημαίνει «ο λόγος του Θεού».</p>
                        <p><strong>Εγίρα:</strong> η αναγκαστική αποδημία του Μωάμεθ από την πατρίδα του Μέκκα στη Μεδίνα (622). Το έτος της αποδημίας, 622, καθιερώθηκε ως αφετηρία του χρονολογικού συστήματος των Αράβων.</p>
                        <p><strong>τζιχάντ:</strong> ο ιερός πόλεμος που διεξάγουν οι Μουσουλμάνοι εναντίον των απίστων για τη διάδοση της θρησκείας τους.</p>
                        <p><strong>μάρτυρες της πίστης:</strong> όσοι θυσιάζουν τη ζωή τους για τη διάδοση της θρησκείας του Ισλάμ. Αυτούς τους αναμένει ο Παράδεισος.</p>
                        <p><strong>υγρόν πυρ:</strong> μείγμα από χημικές ουσίες (νάφθη, θείο, νίτρο κ.ά.) που προκαλούσε πυρκαγιές και φλεγόταν ακόμα και μέσα στο νερό. Χρησιμοποιήθηκε από το βυζαντινό ναυτικό ενάντι στους εχθρούς του.</p>
                        <p><strong>τέμενος:</strong> το τζαμί, ο χώρος, δηλαδή, όπου προσεύχονται οι Μουσουλμάνοι. Γενικότερα σημαίνει τον οποιοδήποτε ναό και χώρο όπου τελείται θρησκευτική λατρεία.</p>
                        <p><strong>ινδική αρίθμηση:</strong> είναι οι αριθμοί 1, 2, 3, 4 ... 1000 ... κ.ο.κ. που χρησιμοποιούμε σήμερα είναι κυρίως γνωστή ως αραβική αρίθμηση, αφού οι Άραβες ήταν αυτοί που την έκαναν γνωστή στους λαούς της Ευρώπης.</p>
                        <p><strong>ζενίθ:</strong> (όρος αστρονομίας) το ανώτατο (νοητό) σημείο του ουρανού πάνω από έναν παρατηρητή.</p>
                        <p><strong>ναδίρ:</strong> (όρος αστρονομίας) το κατώτατο (νοητό) σημείο του ουρανού πάνω από έναν παρατηρητή.</p>
                        <p><strong>τζίφρα:</strong> υπογραφή (< αραβικό Çifr).</p>
                        <p><strong>ταρίφα:</strong> τιμή προϊόντος (< αραβικό arrata).</p>
                        <p><strong>αλχημεία:</strong> η αναζήτηση τρόπων ώστε από ευτελή μέταλλα, μέσω μεταστοιχείωσης, να δημιουργηθεί χρυσός (= φιλοσοφική λίθος) (< αραβικό αl-kimiya).</p>
                        <p><strong>αλκάλιον:</strong> υδροξείδιο μετάλλου ή ανθρακική ένωσή του (< αραβικό αl-qualiy).</p>
                        <p><strong>σιρόπι:</strong> συμπυκνωμένο και παχύρρευστο διάλυμα από ζάχαρη ή μέλι (< αραβικό ςαrαb).</p>
                        <p><strong>τσεκ:</strong> τραπεζική επιταγή (< αραβικό ςaah).</p>
                        <p><strong>μουσελίνα:</strong> λεπτό, αραιό ύφασμα από μαλλί, βαμβάκι ή μετάξι (< αραβικό mawςiliy).</p>
                        <p><strong>σαφράνι:</strong> κρόκος, γένος φυτών που καλλιεργούνται για καλλωπιστικούς λόγους ή χρησιμοποιούνται στη φαρμακευτική και τη μαγειρική ως χρωστική ουσία.</p>
                        <p><strong>ταμπουράς:</strong> λαϊκό μουσικό όργανο με χορδές (< αραβικό tambűr).</p>
                    </div>
                </div>
            </div>
        </section>

        <section id="questions-section" class="content-block">
            <h3>Ερωτήσεις</h3>
            <div class="accordion">
                <div class="accordion-item">
                    <button class="accordion-header">Με ποιους τρόπους εκτοξευόταν το υγρόν πυρ, το φοβερό αυτό μυστικό όπλο των Βυζαντινών, εναντίον των εχθρών στη διάρκεια της ναυμαχίας;</button>
                    <div class="accordion-content">
                        <p>Το υγρόν (ή θαλάσσιον) πυρ, όπως περιγράφεται στα Ναυμαχικά του Λέοντος Στ’ εκτοξευόταν κατά των εχθρικών πλοίων με τρεις τρόπους:</p>
                        <ul>
                            <li>με σιφώνια, δηλαδή χάλκινες σωληνώσεις προσαρμοσμένες στην πλώρη ειδικά κατασκευασμένων πλοίων (« δρόμηνες σιφωνοφόροι» ονομάζονταν τα σημαντικότερα),</li>
                            <li>με μικρά σιφώνια («χειροσίφωνες») που τα εκτόξευαν οι βυζαντινοί ναύτες εναντίον των εχθρών τους κατά πρόσωπο,</li>
                            <li>με χύτρες που ρίχνονταν στα εχθρικά πλοία.</li>
                        </ul>
                    </div>
                </div>

                <div class="accordion-item">
                    <button class="accordion-header">Προσπάθησε να προσδιορίσεις τα κυριότερα χαρακτηριστικά του αραβικού πολιτισμού και της αραβικής τέχνης.</button>
                    <div class="accordion-content">
                        <p>Τα κυριότερα χαρακτηριστικά του αραβικού πολιτισμού θα μπορούσαν να συνοψιστούν στα εξής:</p>
                        <ul>
                            <li>Ο χωρίς φραγμούς και προκαταλήψεις δανεισμός στοιχείων από άλλους πολιτισμούς, όπως τον ελληνικό, τον ινδικό ή τον περσικό, και η παραγωγή νέων έργων που έφεραν, όμως, τη σφραγίδα των Αράβων.</li>
                            <li>Ο αστικός χαρακτήρας του. Ο πολιτισμός τους διαδόθηκε στα αστικά κέντρα, σε μεγάλα, δηλαδή, πληθυσμιακά σύνολα που είχαν την οικονομική και παιδευτική βάση να τη δεχθούν.</li>
                        </ul>
                        <p>Τα κυριότερα γνωρίσματα της αραβικής τέχνης ήταν:</p>
                        <ul>
                            <li>Η ανεικονική τεχνοτροπία, δηλαδή η τάση να μην απεικονίζεται ο Θεός με πρόσωπα ή μορφές ανθρώπων.</li>
                            <li>Ο νατουραλισμός, η τάση, δηλαδή, να απεικονίζεται η πραγματικότητα με τη μεγαλύτερη δυνατή ακρίβεια και όλες τις λεπτομέρειες. Οι νατουραλιστές επιμένουν στη «φωτογραφική» απόδοση της πραγματικότητας.</li>
                        </ul>
                    </div>
                </div>

                <div class="accordion-item">
                    <button class="accordion-header">Με τη βοήθεια λεξικών, προσπάθησε να εντοπίσεις και άλλες λέξεις αραβικής προέλευσης και να επισημάνεις τους τομείς στους οποίους αναφέρεται η επίδραση του αραβικού πολιτισμού.</button>
                    <div class="accordion-content">
                        <p>Λέξεις αραβικής προέλευσης:</p>
                        <ul>
                            <li>αλγόριθμος: από την αραβική λέξη ΑΙ-khowcιrizmi, που ήταν το επώνυμο Άραβα μαθηματικού = σύνολο κανόνων που εφαρμόζονται για την επίλυση ενός προβλήματος.</li>
                            <li>μαγαζί: από την αραβική λέξη makhcιzin = αποθήκη.</li>
                            <li>μιναρές: από την αραβική λέξη mancιrah = φάρος.</li>
                            <li>τσόφλι: από την αραβική λέση djefl = κέλυφος.</li>
                            <li>ατλάζι: από την αραβική λέξη atlaz(ς) = μεταξωτό ύφασμα.</li>
                            <li>γιαλέλι: από την αραβική λέση γαΙ-el = τραγούδι.</li>
                            <li>ζάφτι: από την αραβική λέση zapt = υποταγή (η φράση «τον κάνω ζάφτι» σημαίνει τον υποτάσσω).</li>
                            <li>καμπαέτι: από την αραβική λέση kabghat = πταίσμα.</li>
                            <li>καντιφές: από την αραβική λέση kgdife = είδος άνθους.</li>
                            <li>χασάπης: από την αραβική λέση kaςςgb.</li>
                            <li>κεχριμπάρι: από την αραβική λέση kάhruba = ήλεκτρο, απολιθωμένη ρητίνη κωνοφόρων δέντρων που έχει την ιδιότητα να ηλεκτρίζει με την τριβή.</li>
                            <li>κισμέτ: από την αραβική λέση kiςmat = πεπρωμένο.</li>
                            <li>λουλάκι: από την αραβική λέση lilak = βαθύ γαλάζιο.</li>
                            <li>φακίρης: από την αραβική λέση fagir = φτωχός.</li>
                            <li>χαρέμι: από την αραβική λέση haram = το σύνολο των γυναικών ενός πολύγαμου Μουσουλμάνου.</li>
                        </ul>
                        <p>Η επίδραση του αραβικού πολιτισμού εκτείνεται σε πολλούς τομείς, όπως φάνηκε και στις προηγούμενες ενότητες: επιστήμη (μαθηματικά, αστρονομία, χημεία, ιατρική, γεωγραφία), διατροφή (καλλιέργειες), και γλώσσα (λεξιλόγιο).</p>
                    </div>
                </div>

                <div class="accordion-item">
                    <button class="accordion-header">Μελετήστε τα αποσπάσματα από το Κοράνι και προσπαθήστε να διακρίνετε την κεντρική ιδέα που διαπνέει το κείμενο. Έχουμε συναντήσει κάτι ανάλογο στο Βυζάντιο; Μπορείτε να σκεφτείτε κάποιο ανάλογο φαινόμενο σε μεταγενέστερη περίοδο της μεσαιωνικής ιστορίας;</button>
                    <div class="accordion-content">
                        <h4>Το Κοράνι για τον πόλεμο:</h4>
                        <p>«Να μάχεστε εναντίον αυτών που μάχονται εναντίον σας καθώς βαδίζετε στο δρόμο του Θεού, αλλά μην αμαρτάνετε, γιατί ο Θεός δεν αγαπά τουc αμαρτωλούς. Σκοτώστε τους εχθρούς σας όσες φορές τους αντιμετωπίζετε. διώξτε τους -από το μέρος που σας έδιωξαν. Γιατί (αν και ο φόνος είναι αμαρτία) οι άδικες πράξεις είναι χειρότερες από το φόνο [...]. Αν μάχονται εναντίον σας, σκοτώστε τους γιατί αυτή είναι η ανταμοιβή που αρμόζει σ' αυτούς τους απίστους.»</p>
                        <p>Το απόσπασμα αποτελεί τη βάση πάνω στην οποία θεμελιώνεται ο ιερός πόλεμος (τζιχάντ). Οι πιστοί της νέας θρησκείας (μουσλίμ) καλούνται από το ιερό βιβλίο τους να πολεμούν και να εξοντώνουν όσους τους εμποδίζουν στην πορεία τους προς τη διάδοσή της. Η πράξη αυτή (= πόλεμος και εξόντωση απίστων) συνδυάζεται με τη σύσταση για αποφυγή της αμαρτίας, ώστε να καλύπτεται ο ιδιαίτερα ωμός χαρακτήρας της. Ταυτόχρονα, το απόσπασμα του Κορανίου επικαλείται τον αμυντικό χαρακτήρα του αγώνα των Μουσουλμάνων. Ουσιαστικά, όμως, κηρύσσεται ανελέητος πόλεμος εναντίον των αλλόδοξων.</p>
                        <p>Η ιδέα του ιερού πολέμου είχε εμφανιστεί και κατά τη διάρκεια της διακυβέρνησης του Ηρακλείου. Αυτός είχε καλέσει το σύνολο των Χριστιανών να πολεμήσουν ενάντια στους Πέρσες που τους θεωρούσαν απίστους. Τότε όμως βασική επιδίωξη ήταν η επανάκτηση εδαφών που η Βυζαντινή Αυτοκρατορία θεωρούσε δικά της και η αναστήλωση των ιερών κειμηλίων που είχαν κλαπεί από τους Πέρσες στους Αγίους Τόπους. Τουλάχιστον, λοιπόν, στο επίπεδο της ρητορείας ο ιερός πόλεμος των Βυζαντινών ήταν αμυντικός και σαφώς περισσότερο νομιμοποιημένος.</p>
                        <p>Ο ιερός πόλεμος των Αράβων θυμίζει περισσότερο το σταυροφορικό κίνημα που ξεκίνησε στη Δυτική Ευρώπη τον 11ο αι. και στόχο είχε την ανάκτηση των Αγίων Τόπων από τους άπιστους Μουσουλμάνους. Ο αρχικός θρησκευτικός χαρακτήρας των σταυροφοριών γρήγορα μετατράπηκε σε ληστρικό, ενώ η διάδοση της θρησκείας νομιμοποιούσε τη διάπραξη των πιο αποτρόπαιων εγκλημάτων. Βλέπουμε ότι την αξία στη ζωή τη δίνει η πίστη σε κάποιο θρησκευτικό δόγμα, όπως διατυπώθηκε κάτω από συγκεκριμένες συνθήκες. Διαπιστώνουμε, λοιπόν, αντιλήψεις που κρύβουν μέσα τους το φανατισμό. Δυστυχώς αυτός, με όποια μορφή και από όποια μεριά και αν εκδηλώνεται, συνοδεύεται πάντα από ερείπια, ανθρώπινα θύματα και θρήνο.</p>
                    </div>
                </div>
            </div>
        </section>

    </main>

    <footer>
        <p>Δημιουργία / Επιμέλεια: Παναγιώτης Δόμβρος, Διευθυντής 1ου Γυμνασίου Πυλαίας ©2025-26</p>
    </footer>

    <script src="script.js"></script>
</body>
</html>