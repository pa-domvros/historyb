<!DOCTYPE html>
<html lang="el">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ιστορία Β' Γυμνασίου: Οι Κομνηνοί και η μερική αναδιοργάνωση της αυτοκρατορίας</title>
    <link rel="stylesheet" href="style.css">
</head>
<body>

    <header>
        <h1>Ιστορία Β' Γυμνασίου: Περίοδος της Κρίσης του Βυζαντίου</h1>
        <h2>ΚΕΦΑΛΑΙΟ IV: ΠΕΡΙΟΔΟΣ ΤΗΣ ΚΡΙΣΗΣ ΤΟΥ ΒΥΖΑΝΤΙΟΥ (1025 - 1453)</h2>
    </header>

    <main>
        <section id="komnenoi-reorganization" class="content-block">
            <h3>2. Οι Κομνηνοί και η μερική αναδιοργάνωση της αυτοκρατορίας</h3>
            <div class="key-terms">
                <h4>Όροι-κλειδιά της ενότητας:</h4>
                <ul>
                    <li>Πρόνοια</li>
                    <li>προνοιάριοι</li>
                    <li>ανάκτηση εδαφών</li>
                    <li>αποκατάσταση βυζαντινής κυριαρχίας</li>
                    <li>απόκρουση Πατζινακών και Κουμάνων</li>
                    <li>μάχη Μυριοκεφάλου</li>
                    <li>εξισλαμισμός Μ. Ασίας</li>
                </ul>
            </div>

            <figure>
                <img src="1.jpg" alt="Χρυσό νόμισμα (μανουελάτο) του Μανουήλ Α΄ Κομνηνού (1143-1180). Αθήνα, Νομισματικό Μουσείο." class="responsive-image">
                <figcaption>Χρυσό νόμισμα (μανουελάτο) του Μανουήλ Α΄ Κομνηνού (1143-1180). Αθήνα, Νομισματικό Μουσείο.</figcaption>
            </figure>

            <h4>α. Κατάσταση της αυτοκρατορίας</h4>
            <p>Όταν ο Αλέξιος Α' (1081-1118), ο ιδρυτής της δυναστείας των Κομνηνών, ανήλθε στον θρόνο, το Βυζάντιο δεχόταν επίθεση και κινδύνευε σε όλα τα μέτωπα.</p>

            <h5>ΟΙ ΕΧΘΡΟΙ ΤΟΥ ΒΥΖΑΝΤΙΟΥ (τέλη 11ου αι.)</h5>
            <table>
                <thead>
                    <tr>
                        <th>ΟΝΟΜΑ ΛΑΟΥ</th>
                        <th>Η ΔΡΑΣΗ ΤΟΥΣ</th>
                    </tr>
                </thead>
                <tbody>
                    <tr>
                        <td>Νορμανδοί</td>
                        <td>Απειλούν τις ακτές της Ηπείρου</td>
                    </tr>
                    <tr>
                        <td>Κουμάνοι-Πατζινάκες</td>
                        <td>Λεηλατούν τα Βαλκάνια</td>
                    </tr>
                    <tr>
                        <td>Σελτζούκοι Τούρκοι</td>
                        <td>Κατακτούν μέρος της Μ. Ασίας</td>
                    </tr>
                </tbody>
            </table>

            <h4>β. Εσωτερική πολιτική</h4>
            <p>Στο εσωτερικό οι Κομνηνοί στηρίχτηκαν στους ευγενείς, εφαρμόζοντας το θεσμό της <strong>Πρόνοιας</strong>. Παραχωρούσαν δηλαδή, <strong>ισόβια, αγροκτήματα και φορολογικά έσοδα στους ευγενείς, με αντάλλαγμα την παροχή στρατιωτικών υπηρεσιών</strong>. Οι ευγενείς αυτοί ονομάστηκαν προνοιάριοι ή στρατιώτες και έγιναν η άρχουσα τάξη, ενώ οι απλοί αγρότες βυθίστηκαν στην αθλιότητα.</p>

            <h4>γ. Εξωτερικές επιτυχίες</h4>
            <p>Ο Αλέξιος Α' εκμεταλλεύτηκε επιδέξια τις επιχειρήσεις των σταυροφόρων στη Μ. Ασία και, βασιζόμενος στις συμφωνίες που υπέγραψε με τους αρχηγούς τους στην Κωνσταντινούπολη, ανέκτησε τη δυτική Μ. Ασία που περιλάμβανε σημαντικές πόλεις (Νίκαια, Σμύρνη, Έφεσος, Σάρδεις). Στα Βαλκάνια ο αυτοκράτορας πέτυχε με τη διπλωματία και τον πόλεμο να απαλλαγεί από τις επιδρομές των Πατζινακών και των Κουμάνων.</p>
            <p>Ο Ιωάννης Κομνηνός (1118-1143) κατέκτησε διάφορα ξένα κρατίδια στη Μ. Ασία και έφτασε ως τη συριακή Αντιόχεια. Στα Βαλκάνια επέβαλε την κυριαρχία του στους Σέρβους και προσπάθησε να θέσει υπό βυζαντινή κηδεμονία το Ουγγρικό Βασίλειο που αποτελούσε μια αναδυόμενη δύναμη.</p>
            <p>Ο Μανουήλ Α' Κομνηνός (1143-1180), καινοτομώντας ακολούθησε φιλοδυτική εσωτερική πολιτική και στηρίχθηκε στις υπηρεσίες των Λατίνων. Στην εξωτερική πολιτική συνήψε ειρήνη με τους Ούγγρους, κυριάρχησε στα βορειοδυτικά Βαλκάνια και ταπείνωσε τους Σέρβους. Επίσης συνέχισε τις εκστρατείες του πατέρα του κατά των σελτζουκικών κτήσεων στη Μ. Ασία.</p>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Η πολιτική του Μανουήλ έναντι των Λατίνων</h5>
                                <p>Ο Μανουήλ περιφρόνησε τα ανδρείκελα τους Έλληνες, που ήταν μαλθακοί και θηλυπρεπείς, και καθώς ήταν άντρας με μεγάλη γενναιοδωρία και ασύγκριτη δραστηριότητα, ανέθεσε σπουδαία καθήκοντα μόνο σε Λατίνους, λογαριάζοντας την αφοσίωση και τη δύναμή τους [....]. Το ότι οι άνθρωποί μας εκπλήρωναν άριστα τα καθήκοντά τους έκανε τον αυτοκράτορα να τους εκτιμά όλο και περισσότερο και να τους ανεβάζει στα ψηλότερα αξιώματα. Ως εκ τούτου οι άρχοντες των Ελλήνων, και ιδιαίτερα οι συγγενείς του, αλλά και όλος ο άλλος λαός, απέκτησαν ακόρεστο μίσος κατά των δικών μας.</p>
                                <p><em>Γουλιέλμος ο Τύριος, στο: Patrologia Graeca, τ. 201, στήλη 857 εξ., Α. P. Kazhdan/Ann Wharton Epstein, Αλλαγές στον βυζαντινό πολιτισμό κατά τον 11ο και τον 12ο αι., μετ. Α. Παππάς - Δ. Τσουγκαράκης, Αθήνα 1997, 415.</em></p>
                                <button class="flip-button">Διάβασε την Ανάλυση</button>
                            </div>
                            <div class="flip-card-back">
                                <h5>Ανάλυση Πηγής</h5>
                                <p>Το πρώτο παράθεμα προέρχεται από το δυτικό χρονογράφο, Γουλιέλμο τον Τύριο που σχολιάζει πολύ θετικά το γεγονός ότι ο Μανουήλ Α΄ χρησιμοποίησε σε ανώτερες θέσεις πολίτες λατινικής καταγωγής, ενώ για τον ίδιο λόγο έγινε αντιπαθής στους ρωμαίους υπηκόους του.</p>
                                <button class="flip-button">Πίσω στην Πηγή</button>
                            </div>
                        </div>
                    </div>
                </div>
            </div>

            <h4>δ. Η στρατιωτική κατάρρευση</h4>
            <p>Η εμπλοκή του όμως στο ιταλικό μέτωπο ενθάρρυνε το σουλτάνο των Σελτζούκων να ανανεώσει τις επιθέσεις του κατά των εδαφών του Βυζαντίου. Ο βυζαντινός στρατός δεν μπόρεσε να ανακόψει την πρόοδο των Τούρκων και στο Μυριοκέφαλο της Φρυγίας (1176) σχεδόν εξολοθρεύτηκε. Ο ίδιος ο Μανουήλ συνέκρινε την ήττα αυτή με την καταστροφή που είχε υποστεί το Βυζάντιο πριν από 105 χρόνια στο Ματζικέρτ.</p>
            <p>Η νίκη αυτή παγίωσε τη θέση των Τούρκων και επηρέασε καθοριστικά τη φυσιογνωμία της Μ. Ασίας. Οι καταλήψεις πόλεων, οι σφαγές και η φυγή των χριστιανών στις γειτονικές χώρες, σε συνδυασμό με τις συνέπειες της πείνας και της πανούκλας, επέφεραν τον εξισλαμισμό (δηλαδή τη μεταστροφή στο Ισλάμ) των μικρασιατικών επαρχιών που άλλοτε αποτελούσαν τους πνεύμονες του Βυζαντινού Κράτους.</p>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Πρόνοιες, στρατός και χωρικοί</h5>
                                <p>Ο Μανουήλ [...] καταχράστηκε το θεσμό [της πρόνοιας] που είχε επινοηθεί από προηγούμενους αυτοκράτορες [...]. Ανεπαίσθητα, έκανε τη στρατιωτική τάξη χαλαρή, κατεύθυνε πληθώρα χρημάτων προς οκνηρές κοιλιές και δημιούργησε πολύ κακή κατάσταση στις ρωμαϊκές επαρχίες. Οι γενναίοι στρατιώτες είχαν αποβάλει το φιλότιμο μπροστά στους κινδύνους [...]. Οι κάτοικοι των επαρχιών υπέστησαν τα πάνδεινα από την απληστία των στρατιωτών (των προνοιάριων): δεν τους άρπαζαν μόνο τα χρήματα ως τον τελευταίο οβολό, αλλά τους αφαιρούσαν και τον τελευταίο τους χιτώνα [...]. Όποιος ήθελε μπορούσε να στρατολογηθεί [...]. Όσοι έφεραν μαζί τους ένα περσικό άλογο ή κατέθεσαν λίγα χρυσά νομίσματα, εγγράφηκαν αβασάνιστα στις στρατιωτικές ίλες και εφοδιάστηκαν αμέσως με αυτοκρατορική επιστολή που τους παραχωρούσε γόνιμα χωράφια και ρωμαίους φορολογούμενους που υπηρετούσαν ως δούλοι και κάποτε κατέβαλαν φόρους σε ημιβάρβαρα ανδρείκελα [...]. Η τύχη των επαρχιών ήταν ανάλογη με την απειθαρχία του στρατού: άλλες λεηλατήθηκαν μπροστά στα μάτια μας από τους εχθρούς και ενσωματώθηκαν στο κράτος τους, άλλες καταστράφηκαν και ερημώθηκαν σαν εχθρική χώρα από τους στρατιώτες μας.</p>
                                <p><em>Νικήτας Χωνιάτης, Χρονική Διήγησις, VII, 4, έκδ. Ι. Α. van Dieten, Βερολίνο 1975, 208-209.</em></p>
                                <button class="flip-button">Διάβασε την Ανάλυση</button>
                            </div>
                            <div class="flip-card-back">
                                <h5>Ανάλυση Πηγής</h5>
                                <p>Το δεύτερο παράθεμα είναι απόσπασμα από το έργο του Νικήτα Χωνιάτη. Ο ιστορικός, μιλώντας για τη βασιλεία του Μανουήλ Α΄, επικρίνει τη μεγάλη συχνότητα παραχώρησης προνοιών. Οι αποδέκτες, συχνά μιξοβάρβαρα ανδράρια, προσέφεραν συνήθως ένα άλογο ή ποσότητα χρυσού και έπαιρναν βασιλικά διπλώματα που τους αντάμειβαν με κτήματα και φορολογουμένους. Η κατάχρηση στο θεσμό είχε τραγικά αποτελέσματα. Οι αγρότες και οι πρώην εμπειροπόλεμοι στρατιώτες του Βυζαντίου υποχρεώθηκαν να υπηρετούν προνοιάριους λατινικής και κουμανικής προέλευσης, οι οποίοι και καταλήστευαν τις επαρχίες.</p>
                                <button class="flip-button">Πίσω στην Πηγή</button>
                            </div>
                        </div>
                    </div>
                </div>
            </div>

            <figure class="map-container">
                <img src="2.jpg" alt="Το Βυζαντινό Κράτος περί το 1180">
                <figcaption class="map-caption">Το Βυζαντινό Κράτος περί το 1180</figcaption>
            </figure>

            <div class="timeline-section">
                <h4>Χρονολόγιο</h4>
                <img src="timeline.jpg" alt="Γραμμή χρόνου γεγονότων" class="timeline-image">
                <div class="timeline-events">
                    <span class="timeline-event" data-info="Μάχη του Ματζικέρτ (1071). Η ήττα αυτή οδήγησε στην οριστική απώλεια της Μ. Ασίας για το Βυζάντιο.">1071: Μάχη Ματζικέρτ</span>
                    <span class="timeline-event" data-info="Άνοδος Αλέξιου Α' Κομνηνού στο θρόνο (1081).">1081: Αλέξιος Α'</span>
                    <span class="timeline-event" data-info="Θάνατος Αλέξιου Α' και άνοδος Ιωάννη Κομνηνού (1118).">1118: Ιωάννης Κομνηνός</span>
                    <span class="timeline-event" data-info="Θάνατος Ιωάννη Κομνηνού και άνοδος Μανουήλ Α' Κομνηνού (1143).">1143: Μανουήλ Α'</span>
                    <span class="timeline-event" data-info="Μάχη του Μυριοκεφάλου (1176). Ο βυζαντινός στρατός συντρίφτηκε, παγιώνοντας τη θέση των Σελτζούκων Τούρκων στη Μ. Ασία και οδηγώντας στον εξισλαμισμό.">1176: Μάχη Μυριοκεφάλου</span>
                </div>
            </div>

            <h4 style="margin-top: 30px;">Επισημάνσεις</h4>
            <ul>
                <li>Η στρατιωτική ανασυγκρότηση της Αυτοκρατορίας βασίστηκε στο θεσμό της Πρόνοιας.</li>
                <li>Οι συμφωνίες που πραγματοποίησαν οι Κομνηνοί με τους σταυροφόρους οδήγησαν στην αποκατάσταση της βυζαντινής κυριαρχίας στη Μικρά Ασία.</li>
                <li>Η ήττα των Βυζαντινών στο Μυριοκέφαλο της Φρυγίας είχε ως αποτέλεσμα την εδραίωση της κυριαρχίας των Σελτζούκων Τούρκων στη Μικρά Ασία.</li>
                <li>Η εθνολογική σύσταση της περιοχής άλλαξε λόγω του εξισλαμισμού και της φυγής των Χριστιανών.</li>
            </ul>

        </section>

        <section id="quiz-komnenoi-section" class="content-block">
            <h3>Δοκίμασε τις γνώσεις σου! (Οι Κομνηνοί)</h3>
            <div class="quiz-container">
                <h4>Κουίζ Πολλαπλών Επιλογών</h4>
                <div class="question-block">
                    <p>1. Ποια δυναστεία κυβέρνησε το Βυζάντιο όταν ο Αλέξιος Α' ανήλθε στον θρόνο;</p>
                    <div class="options">
                        <button class="option" data-correct="true">Κομνηνοί</button>
                        <button class="option" data-correct="false">Μακεδόνες</button>
                        <button class="option" data-correct="false">Ίσαυροι</button>
                        <button class="option" data-correct="false">Παλαιολόγοι</button>
                    </div>
                    <div class="feedback"></div>
                </div>
                <div class="question-block">
                    <p>2. Ποιοι ήταν οι "προνοιάριοι";</p>
                    <div class="options">
                        <button class="option" data-correct="false">Οι απλοί αγρότες</button>
                        <button class="option" data-correct="true">Ευγενείς που παραχωρούσαν στρατιωτικές υπηρεσίες με αντάλλαγμα αγροκτήματα και φορολογικά έσοδα</button>
                        <button class="option" data-correct="false">Οι έμποροι της Κωνσταντινούπολης</button>
                        <button class="option" data-correct="false">Οι κληρικοί</button>
                    </div>
                    <div class="feedback"></div>
                </div>
                <div class="question-block">
                    <p>3. Ποιος αυτοκράτορας συνέκρινε την ήττα στο Μυριοκέφαλο με την καταστροφή στο Ματζικέρτ;</p>
                    <div class="options">
                        <button class="option" data-correct="false">Αλέξιος Α' Κομνηνός</button>
                        <button class="option" data-correct="false">Ιωάννης Κομνηνός</button>
                        <button class="option" data-correct="true">Μανουήλ Α' Κομνηνός</button>
                        <button class="option" data-correct="false">Βασίλειος Β'</button>
                    </div>
                    <div class="feedback"></div>
                </div>
                <div class="question-block">
                    <p>4. Ποια ήταν μια σημαντική συνέπεια της μάχης του Μυριοκεφάλου;</p>
                    <div class="options">
                        <button class="option" data-correct="false">Η ανάκτηση όλων των εδαφών της Μ. Ασίας</button>
                        <button class="option" data-correct="true">Η παγίωση της θέσης των Σελτζούκων Τούρκων στη Μ. Ασία και ο εξισλαμισμός</button>
                        <button class="option" data-correct="false">Η επέκταση της βυζαντινής κυριαρχίας στα Βαλκάνια</button>
                        <button class="option" data-correct="false">Η ενίσχυση της αγροτικής τάξης</button>
                    </div>
                    <div class="feedback"></div>
                </div>
            </div>

            <div class="quiz-container true-false-quiz">
                <h4>Άσκηση Σωστού/Λάθους</h4>
                <div class="question-block">
                    <p>1. Ο Αλέξιος Α' εκμεταλλεύτηκε τις επιχειρήσεις των σταυροφόρων για να ανακτήσει εδάφη στη Μ. Ασία.</p>
                    <div class="options">
                        <button class="option" data-correct="true">Σωστό</button>
                        <button class="option" data-correct="false">Λάθος</button>
                    </div>
                    <div class="feedback"></div>
                </div>
                <div class="question-block">
                    <p>2. Ο Ιωάννης Κομνηνός δεν κατάφερε να επιβάλει την κυριαρχία του στους Σέρβους.</p>
                    <div class="options">
                        <button class="option" data-correct="false">Σωστό</button>
                        <button class="option" data-correct="true">Λάθος</button>
                    </div>
                    <div class="feedback"></div>
                </div>
                <div class="question-block">
                    <p>3. Ο Μανουήλ Α' Κομνηνός ακολούθησε μια έντονα αντιδυτική πολιτική.</p>
                    <div class="options">
                        <button class="option" data-correct="false">Σωστό</button>
                        <button class="option" data-correct="true">Λάθος</button>
                    </div>
                    <div class="feedback"></div>
                </div>
                <div class="question-block">
                    <p>4. Η ήττα στο Μυριοκέφαλο είχε ως αποτέλεσμα την οριστική απώλεια της Μ. Ασίας για το Βυζάντιο.</p>
                    <div class="options">
                        <button class="option" data-correct="true">Σωστό</button>
                        <button class="option" data-correct="false">Λάθος</button>
                    </div>
                    <div class="feedback"></div>
                </div>
            </div>
        </section>

        <section id="summary-komnenoi-section" class="content-block">
            <h3>Περίληψη Ενότητας (Οι Κομνηνοί)</h3>
            <div class="accordion">
                <div class="accordion-item">
                    <button class="accordion-header">Κύρια Σημεία της Ενότητας</button>
                    <div class="accordion-content">
                        <div id="summary-content-komnenoi">
                            <h4>Οι Κομνηνοί και η μερική αναδιοργάνωση της Αυτοκρατορίας</h4>
                            <h5>Κατάσταση της αυτοκρατορίας</h5>
                            <ul>
                                <li>Όταν ο Αλέξιος Α' Κομνηνός ανέβηκε στο θρόνο (1081), το Βυζάντιο αντιμετώπιζε μεγάλες εξωτερικές απειλές.</li>
                                <li>Οι Νορμανδοί απειλούσαν τις ακτές της Ηπείρου. Οι Κουμάνοι-Πατζινάκες λεηλατούσαν τα Βαλκάνια. και οι Σελτζούκοι Τούρκοι κατακτούσαν μέρος της Μικράς Ασίας.</li>
                            </ul>
                            <h5>Εσωτερική πολιτική</h5>
                            <ul>
                                <li>Οι Κομνηνοί εφάρμοσαν το θεσμό της Πρόνοιας, ενισχύοντας τους ευγενείς.</li>
                                <li>Παραχωρούσαν στους ευγενείς αγροκτήματα και φορολογικά έσοδα με αντάλλαγμα στρατιωτικές υπηρεσίες.</li>
                                <li>Οι ευγενείς αυτοί ονομάστηκαν προνοιάριοι ή στρατιώτες.</li>
                                <li>Οι απλοί αγρότες βυθίστηκαν στη φτώχεια.</li>
                            </ul>
                            <h5>Εξωτερικές επιτυχίες</h5>
                            <ul>
                                <li>Ο Αλέξιος Α’ ανακατέλαβε πόλεις της Μικράς Ασίας (όπως Σμύρνη, Νίκαια κ.ά.) εκμεταλλευόμενος τις συμφωνίες με τους Σταυροφόρους.</li>
                                <li>Ο Ιωάννης Κομνηνός κατέλαβε ξένα κρατίδια στη Μικρά Ασία. Έφτασε μέχρι την Αντιόχεια. Επέβαλε βυζαντινή κυριαρχία στους Σέρβους.</li>
                                <li>Ο Μανουήλ Α’ Κομνηνός ακολούθησε φιλοδυτική εσωτερική πολιτική. Συνήψε ειρήνη με τους Ούγγρους και ταπείνωσε τους Σέρβους. Συνέχισε εκστρατείες κατά των Σελτζούκων στην Μ. Ασία.</li>
                            </ul>
                            <h5>Η στρατιωτική κατάρρευση</h5>
                            <ul>
                                <li>Οι παράτολμες εκστρατείες του Μανουήλ στην Ιταλία ενθάρρυναν τους Σελτζούκους για επιθέσεις.</li>
                                <li>Ο βυζαντινός στρατός συντρίφθηκε στο Μυριοκέφαλο της Φρυγίας (1176).</li>
                                <li>Η ήττα αυτή παγίωσε την παρουσία των Σελτζούκων Τούρκων στη Μικρά Ασία.</li>
                                <li>Ο χριστιανικός πληθυσμός μειώθηκε λόγω πείνας, ασθενειών και φυγής, οδηγώντας στον εξισλαμισμό των επαρχιών της Μικράς Ασίας.</li>
                            </ul>
                            <p class="summary-footer-text">Δημιουργία / Επιμέλεια: Παναγιώτης Δόμβρος, Διευθυντής 1ου Γυμνασίου Πυλαίας ©2025-26</p>
                        </div>
                    </div>
                </div>
            </div>
        </section>

        <section id="questions-komnenoi-section" class="content-block">
            <h3>Ερωτήσεις (Οι Κομνηνοί)</h3>
            <div class="accordion">
                <div class="accordion-item">
                    <button class="accordion-header">1. Ποια μέσα χρησιμοποίησε ο Αλέξιος Α' για να ανακτήσει τα εδάφη που είχαν κατακτήσει οι εχθροί του Βυζαντίου στις ευρωπαϊκές και ασιατικές επαρχίες του;</button>
                    <div class="accordion-content">
                        <p>Ο Αλέξιος Α' Κομνηνός χρησιμοποίησε τα ακόλουθα μέσα για να ανακτήσει βυζαντινά εδάφη και να ανορθώσει την αυτοκρατορία:</p>
                        <ul>
                            <li>Ανάληψη στρατιωτικών επιχειρήσεων.</li>
                            <li>Αξιοποίηση διαφόρων διπλωματικών μέσων.</li>
                            <li>Παραχώρηση προνομίων στους Βενετούς.</li>
                            <li>Εκμετάλλευση των επιχειρήσεων των Σταυροφόρων στη Μικρά Ασία και υπογραφή συμφωνιών μαζί τους, ώστε τα εδάφη που θα καταλάμβαναν να αποδοθούν στο Βυζάντιο.</li>
                            <li>Χρήση της διπλωματίας και του πολέμου για την αντιμετώπιση των Πατζινακών και Κουμάνων στα Βαλκάνια.</li>
                            <li>Εφαρμογή του δόγματος «διαίρει και βασίλευε» και της μεθόδου της εξαγοράς ενός γειτονικού βαρβαρικού λαού για την καταπολέμηση άλλου.</li>
                        </ul>
                    </div>
                </div>
                <div class="accordion-item">
                    <button class="accordion-header">2. Η πολιτική των Κομνηνών χαρακτηρίζεται ως αριστοκρατικός πατριωτισμός. Να εξηγήσεις τον όρο και να συγκρίνεις την εσωτερική πολιτική των Κομνηνών με την εσωτερική πολιτική των Ισαύρων και των Μακεδόνων, επισημαίνοντας σε ποιες τάξεις στηρίχτηκαν αντίστοιχα οι τρεις αυτές δυναστείες.</button>
                    <div class="accordion-content">
                        <p>Ο όρος «αριστοκρατικός πατριωτισμός» (κατά την Ελένη Αρβελέρ) υποδηλώνει ότι οι Κομνηνοί, για να αποτρέψουν την κατάρρευση του κράτους, στηρίχτηκαν κυρίως στη στρατιωτική αριστοκρατία του Βυζαντίου και όχι στις αγροτικές μάζες, όπως οι Ίσαυροι.</p>
                        <p><strong>Σύγκριση εσωτερικής πολιτικής των δυναστειών:</strong></p>
                        <ul>
                            <li><strong>Ίσαυροι:</strong> Στηρίχτηκαν στους ελεύθερους αγρότες, ενισχύοντας τους μικροϊδιοκτήτες ως βάση της οικονομίας και του στρατού. Η νομοθεσία τους, όπως η «Εκλογή», προστάτευε την αγροτική κοινότητα.</li>
                            <li><strong>Μακεδόνες:</strong> Επίσης στηρίχτηκαν στην τάξη των μικροϊδιοκτητών αγροτών, καθώς αποτελούσαν την κύρια πηγή φορολογικών εσόδων και στρατιωτών. Μέσω των «Νεαρών» τους, προσπάθησαν να περιορίσουν τη δύναμη των «δυνατών» και να προστατεύσουν τους «πένητες» από τους σφετερισμούς γης.</li>
                            <li><strong>Κομνηνοί:</strong> Αντίθετα με τους Ισαύρους και τους Μακεδόνες, οι Κομνηνοί στηρίχτηκαν στους ευγενείς, εφαρμόζοντας το θεσμό της Πρόνοιας. Αυτό σήμαινε παραχώρηση γης και φορολογικών εσόδων στους ευγενείς (προνοιάριους) με αντάλλαγμα στρατιωτικές υπηρεσίες. Αυτή η στήριξη στην αριστοκρατία οδήγησε τους απλούς αγρότες στην αθλιότητα, όπως περιγράφεται στην ενότητα.</li>
                        </ul>
                    </div>
                </div>
                <div class="accordion-item">
                    <button class="accordion-header">3. Ποια ήταν η ταυτότητα των προνοιάριων και ποιες συνέπειες είχε η επέκταση του θεσμού της πρόνοιας στα χρόνια του Μανουήλ Κομνηνού, σύμφωνα με το δεύτερο παράθεμα;</button>
                    <div class="accordion-content">
                        <p>Οι προνοιάριοι ή στρατιώτες ήταν αυτοί στους οποίους το κράτος παραχωρούσε «πρόνοιες», δηλαδή κτήματα για εκμετάλλευση και φορολογουμένους, με την υποχρέωση να παρέχουν στρατιωτικές υπηρεσίες στο κράτος. Σύμφωνα με τον Νικήτα Χωνιάτη, στα χρόνια του Μανουήλ Α', πολλοί από αυτούς τους προνοιάριους ήταν βαρβαρικής καταγωγής, οκνηροί, άπληστοι και αδίστακτοι.</p>
                        <p>Οι συνέπειες της επέκτασης του θεσμού της πρόνοιας στα χρόνια του Μανουήλ Κομνηνού, σύμφωνα με το δεύτερο παράθεμα (Νικήτας Χωνιάτης), ήταν τραγικές:</p>
                        <ul>
                            <li>Η στρατιωτική τάξη έγινε χαλαρή.</li>
                            <li>Πληθώρα χρημάτων κατευθύνθηκε σε «οκνηρές κοιλιές».</li>
                            <li>Δημιουργήθηκε πολύ κακή κατάσταση στις ρωμαϊκές επαρχίες.</li>
                            <li>Οι κάτοικοι των επαρχιών υπέστησαν τα πάνδεινα από την απληστία των προνοιάριων, οι οποίοι τους άρπαζαν χρήματα και περιουσιακά στοιχεία.</li>
                            <li>Πολλοί «μιξοβάρβαροι» (δηλαδή λατινικής και κουμανικής προέλευσης), που δεν ήταν έμπειροι στρατιώτες, στρατολογούνταν με αντάλλαγμα γόνιμα χωράφια και φορολογουμένους.</li>
                            <li>Η τύχη των επαρχιών ήταν ανάλογη με την απειθαρχία του στρατού: άλλες λεηλατήθηκαν από τους εχθρούς και ενσωματώθηκαν στα κράτη τους, άλλες καταστράφηκαν και ερημώθηκαν από τους ίδιους τους Βυζαντινούς στρατιώτες.</li>
                            <li>Οδήγησε στην καταστροφή των αγροτών και των βυζαντινών επαρχιών.</li>
                        </ul>
                    </div>
                </div>
            </div>
        </section>

    </main>

    <footer>
        <p>Δημιουργία / Επιμέλεια: Παναγιώτης Δόμβρος, Διευθυντής 1ου Γυμνασίου Πυλαίας ©2025-26</p>
    </footer>

    <script src="script.js"></script>
</body>
</html>