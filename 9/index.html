<!DOCTYPE html>
<html lang="el">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ιστορία Β' Γυμνασίου: Διάδοση Χριστιανισμού, Βυζαντινή Εποποιία, Ρωσικό Κράτος, Σχέσεις Βυζαντίου-Δύσης</title>
    <link rel="stylesheet" href="style.css">
</head>
<body>

    <header>
        <h1>Ιστορία Β' Γυμνασίου: Περίοδος Μεγάλης Ακμής του Βυζαντίου</h1>
        <h2>ΚΕΦΑΛΑΙΟ ΤΡΙΤΟ: ΠΕΡΙΟΔΟΣ ΤΗΣ ΜΕΓΑΛΗΣ ΑΚΜΗΣ ΤΟΥ ΒΥΖΑΝΤΙΟΥ (717-1025)</h2>
    </header>

    <main>
        <section id="unit-4" class="content-block">
            <h3>4. Η διάδοση του Χριστιανισμού στους Μοραβούς και τους Βουλγάρους</h3>
            
            <h4>Ο εκχριστιανισμός των Μοραβών</h4>
            <p>Ο ηγεμόνας της Μοραβίας Ραστισλάβος ζήτησε (862-863) από το Βυζάντιο Χριστιανούς ιεραποστόλους, αναζητώντας στήριγμα λόγω εξωτερικών κινδύνων από Γερμανούς και Βουλγάρους. Η βυζαντινή ηγεσία, τόσο η πολιτική όσο και η στρατιωτική, ανταποκρίθηκε θετικά και απέστειλε (863) τα αδέρφια Μεθόδιο και Κύριλλο (κατά κόσμο Κωνσταντίνο) στη Μοραβία για να εκχριστιανίσουν τους Μοραβούς. Ο Κύριλλος δημιούργησε ένα σλαβικό αλφάβητο και απέδωσε στα σλαβικά τη θεία Λειτουργία και τα ιερά βιβλία.</p>

            <h5>Σημασία του εκχριστιανισμού</h5>
            <ul>
                <li>Με τη χρήση της σλαβικής γλώσσας διευκολύνθηκαν οι Μοραβοί στην κατανόηση του χριστιανικού λόγου.</li>
                <li>Οργανώθηκε η Σλαβική Εκκλησία (863-866).</li>
                <li>Μυήθηκαν οι Σλάβοι στον πολιτισμό των Ελλήνων και του Χριστιανισμού.</li>
                <li>Επιτεύχθηκε η ενότητα των Σλάβων, αφού πλέον είχαν κοινά τόσο την καταγωγή (φυλή) όσο και το Θρήσκευμα (πίστη).</li>
            </ul>

            <h4>Ο εκχριστιανισμός των Βουλγάρων</h4>
            <p>Τους Βουλγάρους επιθυμούσε να τους εντάξει στο σύστημά της και η Ρωμαιοκαθολική Εκκλησία. Το Βυζάντιο υποχρέωσε τον Βούλγαρο ηγεμόνα Βόρη να δεχθεί το Χριστιανισμό από την Κωνσταντινούπολη (864). Αργότερα επενέβη πάλι ο πάπας στη Βουλγαρική Εκκλησία. Ο πατριάρχης Φώτιος κατήγγελε τη Ρωμαϊκή Εκκλησία γι' αυτό και την κατηγόρησε για δογματικά λάθη. Η σύνοδος του 867 αναθεμάτισε τον πάπα, καταδίκαψε την επέμβαση της Ρώμης στη Βουλγαρία και απέρριψε το δόγμα ότι το Άγιο Πνεύμα εκπορευόταν και από τον Υιό (filioque). Η σύνοδος του 870 υπήγαγε την Βουλγαρική Εκκλησία στο πατριαρχείο της Κωνσταντινούπολης.</p>
        </section>

        <section id="unit-5" class="content-block">
            <h3>5. Η Βυζαντινή Εποποιία</h3>
            
            <h4>Επικοί αγώνες και επέκταση της Αυτοκρατορίας</h4>
            
            <h5>Αγώνες με τους Άραβες</h5>
            <p>Η αντεπίθεση κατά των Αράβων αρχίζει επί Ρωμανού Λακαπηνού. Τότε ο Ιωάννης Κουρκουάς καταλαμβάνει την Έδεσσα της Συρίας. Επί Νικηφόρου Φωκά, Ιωάννη Τζιμισκή και Βασιλείου Β' (στρατηγοί-αυτοκράτορες) ανακαταλαμβάνονται η Κρήτη (961), η Κύπρος (965), οι πόλεις της Κιλικίας και τμήματα της Συρίας και της Παλαιστίνης.</p>

            <h5>Αγώνες με τους Βουλγάρους</h5>
            <p>Ο ελληνομαθής αλλά φιλόδοξος νέος ηγεμόνας των Βουλγάρων Συμεών αυτοτιτλοφορείται Βασιλεύς Βουλγάρων και Ρωμαίων. Φιλοδοξώντας να ιδρύσει μια βουλγαρο-βυζαντινή αυτοκρατορία πολιορκεί την Κωνσταντινούπολη. Οι φιλοδοξίες του τερματίστηκαν με τον θάνατό του. Ο διάδοχός του Πέτρος σύναψε ειρήνη με το Βυζάντιο και νυμφεύτηκε μάλιστα την ανεψιά του αυτοκράτορα Ρωμανού Λακαπηνού. Οι συγκρούσεις –φοβερότερες πλέον– ανανεώνονται, όταν ο τσάρος Σαμουήλ ιδρύει νέο Βουλγαρικό Κράτος με πρωτεύουσα την Αχρίδα. Οι Βούλγαροι συντρίβονται από τον αυτοκράτορα Βασίλειο Β' στο Σπερχειό (997) και στο Κλειδί (1014). Η Βουλγαρία υποτάσσεται ολοκληρωτικά (1018) και οργανώνεται σε δύο θέματα. Τα σύνορα του Βυζαντίου φτάνουν πάλι στο Δούναβη.</p>

            <h5>Οικονομικές συνέπειες των πολέμων</h5>
            <ul>
                <li>Με την επέκταση των βυζαντινών συνόρων προστέθηκαν στο Κράτος: νέα εδάφη, νέο δυναμικό (ανθρώπινο και μη), έσοδα.</li>
                <li>Με τον τερματισμό των εχθρικών επιδρομών αναπτύχθηκαν οι καλλιέργειες.</li>
                <li>Αποτέλεσμα των παραπάνω ήταν ο πλούτος που έφερε ευμάρεια, ενδυνάμωσε το Κράτος, ενίσχυσε το διεθνές κύρος της Αυτοκρατορίας, γέμισε με αυτοπεποίθηση και περηφάνια τους υπηκόους.</li>
            </ul>
        </section>

        <section id="unit-6" class="content-block">
            <h3>6. Η ίδρυση, η εξέλιξη και ο εκχριστιανισμός του Ρωσικού Κράτους</h3>
            
            <h4>Η διαμόρφωση του έθνους των Ρώσων</h4>
            <p>Οι Βάραγγοι ή Ρως, γνωστοί στους Δυτικούς ως Βίκινγκς και Νορμανδοί, ήταν σκανδιναβικά φύλα. Εμφανίστηκαν στην ιστορία τον 9ο αι. και ήταν έμποροι και πειρατές. Αναμείχθηκαν με τους ανατολικούς Σλάβους δημιουργώντας ένα νέο λαό. Το νέο έθνος πήρε από τους Ρως το όνομα και την κρατική οργάνωση και από τους Σλάβους τη γλώσσα και τη λαϊκή βάση.</p>

            <h4>Ίδρυση Κράτους - Σχέσεις με το Βυζάντιο</h4>
            <p>Πρώτο Ρωσικό Κράτος ήταν η Ηγεμονία του Κιέβου. Είχε εμπορικές σχέσεις με το Βυζάντιο και το Χαλιφάτο. Υπέγραψε εμπορικές συνθήκες με το Βυζάντιο (911 και 944) και ανέπτυξε πολιτιστικές σχέσεις.</p>

            <h4>Εκχριστιανισμός Ρώσων</h4>
            <p>Ο Ρώσος ηγεμόνας Βλαδίμηρος βοήθησε τον Βασίλειο Β' στη συντριβή των δυνατών. Ο Βλαδίμηρος βαπτίστηκε Χριστιανός και παντρεύτηκε την αδερφή του Βασιλείου Β' Άννα. Οι Ρώσοι βαπτίστηκαν ομαδικά το 989.</p>

            <h5>Οι συνέπειες του εκχριστιανισμού των Ρώσων</h5>
            <ul>
                <li>Οι Ρώσοι προσδέθηκαν θρησκευτικά και πολιτισμικά στο Βυζάντιο.</li>
                <li>Οι εμπορικές ανταλλαγές αυξήθηκαν.</li>
                <li>Πολλαπλασιάστηκαν οι Ρώσοι μισθοφόροι στο Βυζάντιο.</li>
            </ul>
        </section>

        <section id="unit-7" class="content-block">
            <h3>7. Σχέσεις Βυζαντίου-Δύσης. Αγώνες για τη διατήρηση των ιταλικών κτήσεων</h3>
            
            <h4>Ο Ελληνισμός της Ιταλίας</h4>
            <p>Κατά τον 7ο και τον 8ο αι., εξαιτίας των σλαβικών επιδρομών, ελληνικοί πληθυσμοί μετοίκησαν στη Σικελία και τη Νότια Ιταλία. Στις αρχές του 10ου αι., οι Άραβες κατέλαβαν τη Σικελία. Σικελιώτες φυγάδες πυκνώνουν το ελληνικό στοιχείο της Νότιας Ιταλίας. Η βυζαντινή Νότια Ιταλία περιλάμβανε τρία θέματα: Λογγοβαρδίας, Λουκανίας και Καλαβρίας.</p>

            <h4>Η ιταλική πολιτική των Μακεδόνων - Σχέσεις με το Γερμανικό Κράτος</h4>
            <p>Στόχος των Μακεδόνων ήταν η διατήρηση και επέκταση των ιταλικών κτήσεων και η απόκρουση Αράβων και Γερμανών. Ο Κωνσταντίνος Ζ' διαπραγματεύτηκε συμμαχία με τους Δυτικούς, νικήθηκε όμως από τους Άραβες (μέσα 10ου αι.). Ο Νικηφόρος Φωκάς ακολούθησε αμυντική πολιτική έναντι των Αράβων της Σικελίας και των Γερμανών.</p>
            <p>Ο γερμανικός κίνδυνος προέβαλε απειλητικός για τις βυζαντινές κτήσεις. Ο Όθων Α' ανακηρύχθηκε βασιλεύς Ιταλίας (951) και στέφθηκε αυτοκράτωρ Ρωμαίων από τον πάπα (962). Μέσω απεσταλμένου του (Λιουτπράνδος) ζήτησε τις βυζαντινές κτήσεις με προίκα (γάμος Γερμανού διαδόχου με Βυζαντινή πριγκίπισσα). Ο Νικηφόρος Φωκάς απέρριψε τις προτάσεις και ταπείνωσε τον Λιουτπράνδο.</p>
            <p>Ο Ιωάννης Τζιμισκής ίδρυσε το κατεπανάτο Ιταλίας (975) με έδρα το Μπάρι, στη θέση των τριών θεμάτων. Ακολούθησε μετριοπαθή πολιτική απέναντι στους Γερμανούς. Η Θεοφανώ, ανεψιά του Τζιμισκή, νυμφεύτηκε τον Όθωνα Β', διάδοχο του γερμανικού Θρόνου (972).</p>

            <h4>Ο γερμανικός κίνδυνος επανεμφανίζεται</h4>
            <p>Ο Όθων Β' (973-983) διάσχισε βυζαντινά εδάφη, αλλά συντρίφτηκε από τους Άραβες το 982. Αποκατέστησε τις ειρηνικές σχέσεις με το Βυζάντιο. Η (βασίλισσα) Θεαφανώ (983-992) ευνοούσε με πολλούς τρόπους τη διάδοση του βυζαντινού πολιτισμού στη Γερμανία.</p>
            <p>Ο Βασίλειος Β' αντιμετώπισε τις εξωτερικές απειλές. Στηρίχθηκε στους Βενετούς (τους παραχώρησε προνόμια) και τους Πισάτες.</p>

            <h4>Ο Νορμανδικός κίνδυνος</h4>
            <p>Οι Νορμανδοί κατακτούν εδάφη στη Νότια Ιταλία και απειλούν τις υπόλοιπες βυζαντινές κτήσεις.</p>
        </section>
    </main>

    <footer>
        <p>Δημιουργία / Επιμέλεια: Παναγιώτης Δόμβρος, Διευθυντής 1ου Γυμνασίου Πυλαίας ©2025-26</p>
    </footer>

    <script src="script.js"></script>
</body>
</html>