<!DOCTYPE html>
<html lang="el">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ιστορία Β' Γυμνασίου: Κοινωνία και Οικονομία</title>
    <link rel="stylesheet" href="style.css">
</head>
<body>

    <header>
        <h1>Ιστορία Β' Γυμνασίου: Περίοδος Μεγάλης Ακμής του Βυζαντίου</h1>
        <h2>ΚΕΦΑΛΑΙΟ ΤΡΙΤΟ: ΠΕΡΙΟΔΟΣ ΤΗΣ ΜΕΓΑΛΗΣ ΑΚΜΗΣ ΤΟΥ ΒΥΖΑΝΤΙΟΥ (717-1025)</h2>
    </header>

    <main>
        <section id="society-economy" class="content-block">
            <h3>II. ΚΟΙΝΩΝΙΑ ΚΑΙ ΟΙΚΟΝΟΜΙΑ: 1. Οι εξελίξεις στην οικονομία και την κοινωνία</h3>
            <div class="key-terms">
                <h4>Όροι-κλειδιά της ενότητας:</h4>
                <ul>
                    <li>Αριστοκρατία των αξιωμάτων</li>
                    <li>Αριστοκρατία της γης</li>
                    <li>Δυνατοί</li>
                    <li>Πένητες</li>
                    <li>Πάροικοι</li>
                    <li>Χωρία ή προάστεια</li>
                    <li>Εκχρηματισμένη οικονομία</li>
                    <li>Αστυκώμες</li>
                    <li>Εμποροπανηγύρεις</li>
                    <li>Εξωτερικό εμπόριο</li>
                    <li>Μακρινό εμπόριο</li>
                    <li>Μπαχαρικά</li>
                    <li>Τάξη επιχειρηματιών</li>
                    <li>Συντεχνίες (συστήματα)</li>
                    <li>Δήμος</li>
                    <li>Πρόχειρος Νόμος</li>
                    <li>Επαναγωγή</li>
                    <li>Βασιλικά</li>
                    <li>Επαρχικόν Βιβλίον</li>
                    <li>Νεαρές</li>
                    <li>Προτίμηση γειτόνων και συγγενών</li>
                    <li>Αλληλέγγυον</li>
                </ul>
            </div>

            <h4>α. Οικονομία και κοινωνία της υπαίθρου</h4>
            <p>Στα χρόνια της δυναστείας των Μακεδόνων, η δημογραφική εξέλιξη σταθεροποιήθηκε και οι δείτερες της οικονομίας βελτιώθηκαν. Η αστική οικονομία φαίνεται ότι αναπτύχθηκε περισσότερο από την οικονομία της υπαίθρου.</p>
            <p>Στα τέλη του 8ου και στις αρχές του 9ου αιώνα, άρχισε να σχηματίζεται μια νέα αριστοκρατία της γης (ή επαρχιακή), κοντά στην οποία υπήρχε και η αριστοκρατία των αξιωμάτων (ή αστική). Οι δύο αυτές ομάδες της αριστοκρατίας συνδέονταν με επιγαμίες και συγχωνεύτηκαν σε ενιαία τάξη στα τέλη του 10ου αιώνα. Ονομάστηκαν «δυνατοί». Στους δυνατούς περιλαμβάνονταν οι πολιτικοί, οι στρατιωτικοί και οι θρησκευτικοί άρχοντες, καθώς και οι διαχειριστές της κρατικής, της αυτοκρατορικής, της εκκλησιαστικής και μοναστικής περιουσίας.</p>
            <p>Οι αγροτικές μάζες, οι «πένητες», αποτελούνταν από ελεύθερους γαιοκτήμονες, ακτήμονες γεωργούς που μίσθωναν γη για καλλιέργεια, και παροίκους που ήταν δεμένοι με τη γη ή είχαν προσωπική εξάρτηση από τους κυρίους της.</p>
            <p>Από τις αρχές του 9ου αιώνα, η αγροτική κοινότητα και οι ανεξάρτητοι αγρότες κινδύνευαν να χάσουν την περιουσία τους τόσο από τη συνήθεια των μεγαλοκτηματιών να αποκτούν τα κτήματα των μικρομεσαίων γαιοκτημόνων με νόμιμους (αγορά ή κληροδοσία) ή και παράνομους τρόπους όσο και από τη φορολογική πίεση που ασκούσε το κράτος.</p>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Ένας μικρασιάτης μεγαλογαιοκτήμονας</h5>
                                <p>[Ο Φιλάρετος, γιος του Γεωργίου από την Παφλαγονία] συγκαταλεγόταν στους ευγενείς του Πόντου και της Γαλατίας. Ήταν ζάπλουτος και κατείχε πολλά κοπάδια: εξακόσια βόδια, εκατό ζευγάρια βοδιών για όργωμα, οχτακόσια άλογα που έβοσκαν στα λιβάδια του, ογδοήντα άλογα και μουλάρια που χρησίμευαν για μεταφορές, δώδεκα χιλιάδες πρόβατα. Ήταν επίσης ιδιοκτήτης σαράντα οκτώ εκτεταμένων αγροκτημάτων (προάστεια) που είχαν καθορισμένα όρια, ήταν ωραία και πολύ μεγάλης αξίας, καθώς από τα υψώματα που βρίσκονταν απέναντι από αυτά ανέβλυζε κάθε φορά μια πηγή που μπορούσε να αρδεύσει βαθιά τα χωράφια που χρειάζονταν πότισμα· διέθετε, επίσης, πολλούς υπηρέτες και πάρα πολλά πλούτη. <br><em>Βίος αγίου Φιλαρέτου του Ελεήμονος (τέλη 8ου αι.), έκδ. M.-H. Fourmy - M. Leroy, Byzantion 9 (1934) 113-115.</em></p>
                                <button class="flip-button">Διάβασε την Ανάλυση</button>
                            </div>
                            <div class="flip-card-back">
                                <h5>Ανάλυση Πηγής</h5>
                                <p>Το παράθεμα περιγράφει τα στοιχεία που περιλάμβανε η ακίνητη περιουσία ενός «δυνατού» στην Άμνια της Παφλαγονίας: ζώα σε μεγάλους αριθμούς, 48 αγροκτήματα (προάστεια) με αρδευόμενα χωράφια, και χιλιάδες υπηρέτες, δηλαδή ένα είδος γιγαντιαίου υποστατικού ή φάρμας.</p>
                                <button class="flip-button">Πίσω στην Πηγή</button>
                            </div>
                        </div>
                    </div>
                </div>
            </div>

            <p>Οι ευγενείς, από τα έσοδα των κτημάτων τους και τους μισθούς από τα κρατικά αξιώματα, ζούσαν ζωή γεμάτη χλιδή. Ήταν απρόθυμοι να δαπανήσουν χρήματα για να βελτιώσουν τις εγκαταστάσεις των υποστατικών τους και τα μέσα και τις τεχνικές της παραγωγής. Τα μεγάλα κτήματα δεν ήταν ενιαία, αλλά αποτελούνταν από πολυάριθμες διάσπαρτες εκτάσεις, τα «χωρία» ή «προάστεια» που καλλιεργούσαν ελεύθεροι ενοικιαστές ή πάροικοι. Όλα αυτά συνέβαλαν ώστε η αγροτική παραγωγή στο Βυζάντιο να παραμείνει στάσιμη και ευάλωτη στις κρίσεις που άρχισαν να εκδηλώνονται στα μέσα του 11ου αι..</p>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Ο μεγαλογαιοκτήμονας Φιλάρετος παραθέτει γεύμα στους βασιλικούς (τέλη 8ου αι.)</h5>
                                <p>Αφού ετοιμάστηκε το τραπέζι, μπήκαν οι βασιλικοί (δηλαδή οι αυτοκρατορικοί απεσταλμένοι) και αντίκρισαν ένα ωραιότατο μεγάλο τρίκλινο (πολυτελής αίθουσα για επίσημα δείπνα). Στο κέντρο έστεκε ένα αρχαίο τραπέζι, από ελεφαντόδοντο με χρυσή επένδυση, στρογγυλόσχημο και υπερβολικά μεγάλο, που χωρούσε τριάντα έξι άνδρες. Πάνω σ' αυτό είδαν σερβιρισμένα φαγητά που ταίριαζαν σε αυτοκράτορες. Εκεί είδαν και το σεβάσμιο άνδρα με το όμορφο παράστημα (το Φιλάρετο) και ευχαριστήθηκαν πάρα πολύ.<br><em>Βίος αγίου Φιλαρέτου του Ελεήμονος, έκδ. Μ.-Η. Fourmy - M. Leroy, Byzantion 9 (1934) 137-138.</em></p>
                                <button class="flip-button">Διάβασε την Ανάλυση</button>
                            </div>
                            <div class="flip-card-back">
                                <h5>Ανάλυση Πηγής</h5>
                                <p>Το παράθεμα παρέχει λεπτομέρειες για τη χλιδή που χαρακτήριζε τη ζωή της βυζαντινής ηγετικής τάξης (πολυτελή δείπνα, παλάτια με τρίκλινα, τραπέζια από ελεφαντόδοντο με επένδυση χρυσού κ.ά.).</p>
                                <button class="flip-button">Πίσω στην Πηγή</button>
                            </div>
                        </div>
                    </div>
                </div>
            </div>

            <figure>
                <img src="1.jpg" alt="Δείπνο πλουσίων. Μικρογραφία χειρογράφου του 14ου αι. (Παρίσι. Εθνική Βιβλιοθήκη)." class="responsive-image">
                <figcaption>Δείπνο πλουσίων. Μικρογραφία χειρογράφου του 14ου αι. (Παρίσι. Εθνική Βιβλιοθήκη). <button class="info-button" data-info="Σχετίζεται με το κείμενο που δείχνει δείπνο πλουσίων.">i</button></figcaption>
            </figure>

            <h4>β. Οικονομία και κοινωνία των πόλεων</h4>
            <p>Αντίθετα, μεγάλη ανάπτυξη, με επίκεντρο τις πόλεις, γνώρισε η αστική οικονομία που ήταν, όπως και η αγροτική, εκχρηματισμένη σε μεγάλο βαθμό. Από τις αρχές του 9ου αι. παλιές πόλεις, όπως η Πάτρα και η Σπάρτη, ανοικοδομήθηκαν, ενώ ιδρύθηκαν και νέες. Οι πόλεις άρχισαν να ξαναβρίσκουν την οικονομική τους λειτουργία. Κάστρα, όπως το Άρτζε (Γεωργία) και το Άνιον (Αρμενία), έγιναν «αστυκώμες» ή «αγροτοπόλεις», αστικά κέντρα με ημιαγροτικό χαρακτήρα. Μεγαλύτερη εμπορική κίνηση είχαν οι πόλεις Έφεσος, Ευχάϊτα, Τραπεζούς κ.ά., όπου διεξάγονταν ετήσιες εμποροπανηγύρεις.</p>
            <p>Οι έμποροι και οι βιοτέχνες ήταν οργανωμένοι σε συντεχνίες ή επαγγελματικά σωματεία («συστήματα»). Το ύψος της παραγωγής και οι τιμές των προϊόντων ήταν προκαθορισμένες. Η λειτουργία των συστημάτων στην Κωνσταντινούπολη καθοριζόταν από το «Επαρχικόν Βιβλίον», συλλογή διατάξεων των αρχών του 10ου αι.. Οι περισσότερες βιοτεχνίες αφορούσαν τον τομέα των τροφίμων. Από το 10ο αι. εμφανίστηκαν επιχειρήσεις σχετικές με την επεξεργασία και εμπορία ειδών πολυτελείας (μετάξι, μπαχαρικά, πολύτιμοι λίθοι).</p>
            <p>Το βυζαντινό εξωτερικό εμπόριο αναβίωσε από τα μέσα του 10ου αι.. Η ακτίνα της δράσης του μεγάλωνε συνεχώς. Αναπτύχτηκαν εμπορικές σχέσεις με τους Βουλγάρους, τους Ρώσους, τις ιταλικές πόλεις, ιδίως τη Βενετία, και το Χαλιφάτο. Οι βυζαντινοί έμποροι ταξίδευαν μέχρι το Κάιρο και άλλους τόπους του Χαλιφάτου, για να προμηθευτούν τα περιζήτητα και πολύ επικερδή μπαχαρικά. Αλλά και οι μουσουλμάνοι έμποροι μετέφεραν μπαχαρικά, αρώματα και βαφικές ύλες στο Βυζάντιο. Ο εκτελωνισμός τους γινόταν στην Τραπεζούντα, εμπορική πύλη της Μ. Ασίας προς Ανατολάς.</p>
            <p>Η συνεχής ανάπτυξη της αστικής οικονομίας οδήγησε στη δημιουργία της μεσαίας τάξης («τάξης των επιχειρηματιών»), αποτελούμενης από εμποροβιοτέχνες, ναυκλήρους και τραπεζίτες. Οργανωμένη σε συντεχνίες ή αδελφότητες υποκινούσε συχνά λαϊκά κινήματα κατά των ευγενών και έφτασε στο απόγειο της κοινωνικής και πολιτικής της επιρροής στα μέσα του 11ου αι.. Οι πολυάριθμες λαϊκές μάζες των πόλεων («δήμος») αποτελούνταν από φτωχούς που εργάζονταν περιστασιακά ή ήταν άνεργοι.</p>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Εμπορική σημασία της Τραπεζούντας</h5>
                                <p>α. Οι μυρεψοί οφείλουν να παραλαμβάνουν από τους εισαγωγείς την πραμάτεια που τους αναλογεί, στην τιμή που έχει κάθε είδος, την ημέρα που εισάγεται στην Κωνσταντινούπολη από εμπόρους της Χαλδίας ή της Τραπεζούντας ή κάποιας άλλης περιοχής [...]. Και ας εμπορεύονται πιπέρι, ναρδόσταχυ, κανέλα, ξυλαλόη, άμβαρ, μόσχο, λιβάνι, σμύρνα, βαρζί (κόκκινη βαφή), λουλάκι, λάκα, λαζούρι, χρυσόξυλο, ζυγαία, και ό,τι άλλο σχετικό με τη μυρεψική και τη βαφική.<br><em>Επαρχικόν Βιβλίον, 10. 2, έκδ. J. Koder, Βιέννη 1991, 110-111.</em></p>
                                <button class="flip-button">Διάβασε την Ανάλυση</button>
                            </div>
                            <div class="flip-card-back">
                                <h5>Ανάλυση Πηγής</h5>
                                <p>Το απόσπασμα από το Επαρχικόν Βιβλίον αναδεικνύει το ρόλο της Τραπεζούντας ως εμπορικής πύλης και τελωνειακού σταθμού για τα προϊόντα πολυτελείας (καρυκεύματα, βαφές, αρώματα) που εισάγονταν από το Χαλιφάτο στην αυτοκρατορία.</p>
                                <button class="flip-button">Πίσω στην Πηγή</button>
                            </div>
                        </div>
                    </div>
                </div>
            </div>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Εμπορική σημασία της Τραπεζούντας</h5>
                                <p>β. Στις ακτές της Μαύρης Θάλασσας είναι η Τραπεζούντα, Εκεί, στη διάρκεια του έτους, γίνονται πολλές εμπορικές εκθέσεις, και έρχονται πολλοί λαοί για εμπόριο: Μουσουλμάνοι, Βυζαντινοί, Αρμένιοι και άλλοι, ακόμη και άνθρωποι από την Κιργιζία.<br><em>Al-Mas'udi, Χρυσά λιβάδια, γερμ. μετ. G. Rotter, Μόναχο 1982, 85 εξ..</em></p>
                                <button class="flip-button">Διάβασε την Ανάλυση</button>
                            </div>
                            <div class="flip-card-back">
                                <h5>Ανάλυση Πηγής</h5>
                                <p>Το απόσπασμα από τον Άραβα γεωγράφο Αλ-Μασούντι αναφέρεται στις ετήσιες εμποροπανηγύρεις της Τραπεζούντας, οι οποίες προσέλκυαν εμπόρους από διάφορες περιοχές, συμπεριλαμβανομένων Μουσουλμάνων, Βυζαντινών, Αρμενίων και Κιργίζιων.</p>
                                <button class="flip-button">Πίσω στην Πηγή</button>
                            </div>
                        </div>
                    </div>
                </div>
            </div>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Εμπορική σημασία της Τραπεζούντας</h5>
                                <p>γ. Η Τραπεζούντα είναι συνοριακή πόλη των Ρωμαίων. Εκεί μεταβαίνουν όλοι μας οι έμποροι. Όλα τα υφάσματα της ελληνικής βιοτεχνίας, όλα τα μεταξωτά που εισάγονται στην επικράτεια του Ισλάμ, μεταφέρονται διά μέσου της Τραπεζούντος.<br><em>Al-Istakri, γαλ. μετ. Defrémery, Journal Asiatique 14 (1849) 462.</em></p>
                                <button class="flip-button">Διάβασε την Ανάλυση</button>
                            </div>
                            <div class="flip-card-back">
                                <h5>Ανάλυση Πηγής</h5>
                                <p>Το απόσπασμα από τον Άραβα συγγραφέα αλ-Ιστακρί τονίζει την εμπορική σημασία της Τραπεζούντας ως σημείου διέλευσης για βυζαντινά προϊόντα, κυρίως υφάσματα, που εισάγονταν στο Χαλιφάτο.</p>
                                <button class="flip-button">Πίσω στην Πηγή</button>
                            </div>
                        </div>
                    </div>
                </div>
            </div>
            
            <h4>2. Η νομοθεσία της Μακεδονικής Δυναστείας και η σύγκρουσή της με τους «δυνατούς»</h4>

            <figure>
                <img src="2.jpg" alt="Παλάτι πλουσίου. Μικρογραφία χειρογράφου. Ρώμη, Βιβλιοθήκη Βατικανού. 11ος αι." class="responsive-image">
                <figcaption>Παλάτι πλουσίου. Μικρογραφία χειρογράφου. Ρώμη, Βιβλιοθήκη Βατικανού. 11ος αι. <button class="info-button" data-info="Το εικονογραφικό υλικό της ενότητας αποτελείται από μια μικρογραφία χειρογράφου που δείχνει παλάτι πλουσίου και μπορεί να συνδυαστεί με την αλαζονική και αδίστακτη συμπεριφορά των δυνατών.">i</button></figcaption>
            </figure>

            <h4>α. Η νομοθετική δραστηριότητα</h4>
            <p>Οι αυτοκράτορες της δυναστείας των Μακεδόνων, για να κάνουν περισσότερο εύρυθμη τη λειτουργία της διοίκησης και να λύσουν τα επείγοντα κοινωνικά προβλήματα, φρόντισαν να αναθεωρήσουν τη νομοθεσία των Ισαύρων και να εκδώσουν νόμους προσαρμοσμένους στις οικονομικές και κοινωνικές συνθήκες της εποχής τους. Πολύ έντονη ήταν η νομοθετική δραστηριότητα στα χρόνια των δύο πρώτων Μακεδόνων.</p>
            <p>Εκδόθηκαν οι ακόλουθες συλλογές ή μεμονωμένοι νόμοι:</p>
            <ul>
                <li><strong>Πρόχειρος Νόμος:</strong> εύχρηστο απάνθισμα νόμων που αντικατέστησε την Εκλογή (νομική συλλογή των Ισαύρων).</li>
                <li><strong>Επαναγωγή:</strong> εισαγωγή στον Πρόχειρο Νόμο που καθόριζε με ακρίβεια τις αρμοδιότητες του αυτοκράτορα και του πατριάρχη.</li>
                <li><strong>Βασιλικά:</strong> συλλογή νόμων, η οποία αντλεί κυρίως από τις νομικές συλλογές του Ιουστινιανού (60 βιβλία).</li>
                <li><strong>Επαρχικόν Βιβλίον:</strong> διατάξεις που ρύθμιζαν τη λειτουργία των συντεχνιών της Κωνσταντινούπολης.</li>
                <li><strong>Νεαρές:</strong> νέοι νόμοι που απέβλεπαν κυρίως στον περιορισμό της μεγάλης γαιοκτησίας.</li>
            </ul>

            <h4>β. Νόμοι και αγώνας κατά των δυνατών</h4>
            <p>Ο αγώνας του κράτους κατά των μεγάλων γαιοκτημόνων («δυνατών») είναι χαρακτηριστικό γνώρισμα της κοινωνικής ιστορίας του Βυζαντίου στα χρόνια των Μακεδόνων. Οι δυνατοί επιδίωκαν να ιδιοποιηθούν τη γη των φτωχών, να αποσπάσουν προνόμια και να κατακτήσουν την πολιτική εξουσία.</p>
            <p>Το Βυζαντινό Κράτος δεν μπορούσε να ανεχθεί αυτές τις επιδιώξεις. Οι ελεύθεροι αγρότες υπηρετούσαν στους στρατούς των θεμάτων, ενώ οι φόροι που πλήρωναν αποτελούσαν την κύρια πηγή κρατικών εσόδων. Αυτό σημαίνει ότι η άμυνα και η οικονομία του Βυζαντίου ήταν αδιανόητα χωρίς τη μικρή και μεσαία αγροτική ιδιοκτησία. Γι' αυτό, επί 80 ολόκληρα χρόνια (922-1002) οι αυτοκράτορες προσπάθησαν με τις Νεαρές τους να προστατεύσουν την αγροτική κοινότητα και τους ελεύθερους καλλιεργητές από τις καταχρήσεις των δυνατών.</p>
            <p>Με τους νόμους αυτούς οι Μακεδόνες αυτοκράτορες επέβαλαν ή επέτυχαν τα εξής:</p>
            <ul>
                <li>Να προτιμώνται ως αγοραστές οι γείτονες και οι συγγενείς, όταν πουλιόταν ένα κομμάτι κοινοτικής γης.</li>
                <li>Να αποδίδονται τα χωράφια που είχαν σφετεριστεί οι δυνατοί στους προηγούμενους φτωχούς ιδιοκτήτες τους χωρίς αποζημίωση.</li>
                <li>Να απαγορεύεται η πώληση και η αγορά στρατιωτικών κτημάτων. Όποιος διέθετε τέτοια κτήματα ήταν υποχρεωμένος να στρατεύεται.</li>
                <li>Να περιοριστεί η αύξηση της εκκλησιαστικής περιουσίας.</li>
                <li>Να πληρώνουν οι δυνατοί τους φόρους των φτωχών του χωριού (1002), μια υποχρέωση που βάραινε παλιότερα την κοινότητα συλλογικά («αλληλέγγυον»).</li>
            </ul>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Νεαρά του Βασιλείου Β΄ (996)</h5>
                                <p>Οι πρόσθετες περιουσίες που απέκτησαν οι δυνατοί στις κοινότητες των χωρίων μέχρι την έκδοση της πρώτης Νεαράς του προπάππου μας και αυτοκράτορα Ρωμανού του Πρεσβυτέρου και πιστοποιούνται με έγγραφα δικαιώματα και αξιόπιστες μαρτυρίες, να διατηρηθούν και να παραμείνουν στην κατοχή τους, σύμφωνα και με τους παλαιούς νόμους [...].</p>
                                <p>Από τότε που εκδόθηκε αυτός ο νόμος του Ρωμανού του Πρεσβυτέρου (922) ως σήμερα, 1η Ιανουαρίου της 9ης ινδικτιώνος του έτους 6704 (1996), αλλά και στο εξής, διακηρύσσουμε ότι η τεσσαρακονταετία δεν επιτρέπεται καθόλου να ενεργοποιηθεί κατά των φτωχών, στις περιπτώσεις που έχουν δοσοληψίες με τους δυνατούς, αλλά οι περιουσίες πρέπει να αποδίδονται στους φτωχούς και οι δυνατοί να μη δικαιούνται να πάρουν πίσω το αντίτιμο της αγοράς αυτών των τόπων και τα έξοδα των βελτιώσεων [που έκαναν], γιατί και την ανωτέρω νομοθεσία αποδεδειγμένα έχουν παραβιάσει και γι' αυτό αξίζουν περισσότερο την τιμωρία [...].</p>
                                <p>Και δεν θεσπίζουμε τα μέτρα αυτά μόνο για το μέλλον, αλλά τους προσδίδουμε και αναδρομική ισχύ. Επομένως ισχύουν για το παρελθόν ως το έτος που μνημονεύουμε πιο πάνω (=922) [...].<br><em>N. Svoronos, Les novelles des empereurs Macédoniens..., έκδ. Π. Γουναρίδης, Ε.Ι.Ε./Κ.Β.Ε-ΜΙΕΤ, Αθήνα 1994, 204.</em></p>
                                <button class="flip-button">Διάβασε την Ανάλυση</button>
                            </div>
                            <div class="flip-card-back">
                                <h5>Ανάλυση Πηγής</h5>
                                <p>Αυτό το απόσπασμα από Νεαρά του αυτοκράτορα Βασιλείου Β΄ δείχνει την αποφασιστική του στάση απέναντι στους «δυνατούς». Επιβάλλει στους «δυνατούς» να αποδώσουν στους «πένητες» τα κτήματα που είχαν σφετεριστεί μεταξύ 922 και 996, χωρίς να λάβουν καμία αποζημίωση. Επίσης, ο Βασίλειος Β΄ καταργεί τη διαγραφή της υποχρέωσης απόδοσης των κτημάτων μετά παρέλευση σαράντα ετών, την οποία είχε θεσπίσει ο Νικηφόρος Φωκάς.</p>
                                <button class="flip-button">Πίσω στην Πηγή</button>
                            </div>
                        </div>
                    </div>
                </div>
            </div>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Οφέλη από την ύπαρξη των μικροκαλλιεργητών (Νεαρά του 934)</h5>
                                <p>Η εξουσία τέτοιων ισχυρών προσώπων αύξησε υπερβολικά τη μεγάλη ταλαιπωρία των φτωχών, διότι [οι δυνατοί] με το πλήθος των οικόσιτων υπηρετών τους, των μίσθαρνων οργάνων τους και των άλλων παρατρεχάμενων και ακολούθων τους προκάλεσαν βίαιες επιθέσεις, διώξεις, αγγαρείες (υποχρεωτική προσφορά υπηρεσιών), άλλες θλίψεις και στενοχώριες (στους φτωχούς) και προξένησαν μεγάλη καταστροφή στο κοινό συμφέρον [...].</p>
                                <p>Αλλά η ύπαρξη πολλών μικροϊδιοκτητών προσφέρει μεγάλα οφέλη στο κράτος, καθώς αυτοί πληρώνουν φόρους και παρέχουν στρατιωτικές υπηρεσίες στο κράτος. Τα οφέλη αυτά θα εκλείψουν, αν μειωθεί ο αριθμός των μικροκτηματιών. Όσοι λοιπόν είναι επιφορτισμένοι με τη δημόσια ασφάλεια πρέπει να απαλλαγούν από τους ταραξίες, να απομακρύνουν τα ενοχλητικά στοιχεία και να διασφαλίσουν τη δημόσια σωτηρία.<br><em>N. Svoronos, Les novelles des empereurs Macédoniens ..., έκδ. Π. Γουναρίδης, Ε.Ι.Ε./Κ.Β.Ε-ΜΙΕΤ, Αθήνα 1994, 85.</em></p>
                                <button class="flip-button">Διάβασε την Ανάλυση</button>
                            </div>
                            <div class="flip-card-back">
                                <h5>Ανάλυση Πηγής</h5>
                                <p>Το απόσπασμα από Νεαρά του Ρωμανού Λακαπηνού περιγράφει τις μεθόδους που χρησιμοποιούσαν οι «δυνατοί» για να αρπάξουν τη γη των «πενήτων», όπως η τρομοκρατία και οι υποχρεωτικές υπηρεσίες. Παράλληλα, παρουσιάζονται τα οφέλη που συνεπάγεται η ύπαρξη των μικροϊδιοκτητών για το κράτος, καθώς πληρώνουν φόρους και παρέχουν στρατιωτικές υπηρεσίες, και τονίζεται η ανάγκη πάταξης των «ταραξιών» από τις αρχές.</p>
                                <button class="flip-button">Πίσω στην Πηγή</button>
                            </div>
                        </div>
                    </div>
                </div>
            </div>

        </section>

        <section id="quiz-society-economy-section" class="content-block">
            <h3>Δοκίμασε τις γνώσεις σου! (Κοινωνία και Οικονομία)</h3>
            <div class="quiz-container">
                <h4>Κουίζ Πολλαπλών Επιλογών</h4>
                <div class="question-block">
                    <p>1. Πότε άρχισε να σχηματίζεται μια νέα αριστοκρατία της γης στο Βυζάντιο;</p>
                    <div class="options">
                        <button class="option" data-correct="false">Στα μέσα του 10ου αι.</button>
                        <button class="option" data-correct="true">Στα τέλη του 8ου και αρχές του 9ου αι.</button>
                        <button class="option" data-correct="false">Στα μέσα του 11ου αι.</button>
                        <button class="option" data-correct="false">Τον 7ο αι.</button>
                    </div>
                    <div class="feedback"></div>
                </div>
                <div class="question-block">
                    <p>2. Ποιο νομικό κείμενο ρύθμιζε τη λειτουργία των συντεχνιών της Κωνσταντινούπολης;</p>
                    <div class="options">
                        <button class="option" data-correct="false">Πρόχειρος Νόμος</button>
                        <button class="option" data-correct="true">Επαρχικόν Βιβλίον</button>
                        <button class="option" data-correct="false">Βασιλικά</button>
                        <button class="option" data-correct="false">Επαναγωγή</button>
                    </div>
                    <div class="feedback"></div>
                </div>
                <div class="question-block">
                    <p>3. Ποια ήταν η κύρια πηγή κρατικών εσόδων και βάση του στρατού, σύμφωνα με τη νομοθεσία των Μακεδόνων;</p>
                    <div class="options">
                        <button class="option" data-correct="false">Οι δυνατοί</button>
                        <button class="option" data-correct="true">Οι μικροί καλλιεργητές (μέσω φόρων και στρατιωτικής υπηρεσίας)</button>
                        <button class="option" data-correct="false">Οι έμποροι πολυτελών ειδών</button>
                        <button class="option" data-correct="false">Οι πάροικοι</button>
                    </div>
                    <div class="feedback"></div>
                </div>
                <div class="question-block">
                    <p>4. Ποια κατηγορία αγροτών ήταν δεμένη με τη γη ή είχε προσωπική εξάρτηση από τους κυρίους της;</p>
                    <div class="options">
                        <button class="option" data-correct="false">Ελεύθεροι γαιοκτήμονες</button>
                        <button class="option" data-correct="false">Ακτήμονες γεωργοί</button>
                        <button class="option" data-correct="true">Πάροικοι</button>
                        <button class="option" data-correct="false">Δυνατοί</button>
                    </div>
                    <div class="feedback"></div>
                </div>
                <div class="question-block">
                    <p>5. Τι επιδίωκαν οι «δυνατοί» έναντι των «πενήτων»;</p>
                    <div class="options">
                        <button class="option" data-correct="false">Να τους προστατεύσουν</button>
                        <button class="option" data-correct="true">Να ιδιοποιηθούν τη γη τους, να αποσπάσουν προνόμια και να κατακτήσουν την πολιτική εξουσία</button>
                        <button class="option" data-correct="false">Να τους εκπαιδεύσουν</button>
                        <button class="option" data-correct="false">Να τους παρέχουν δωρεάν υπηρεσίες</button>
                    </div>
                    <div class="feedback"></div>
                </div>
            </div>

            <div class="quiz-container true-false-quiz">
                <h4>Άσκηση Σωστού/Λάθους</h4>
                <div class="question-block">
                    <p>1. Η αστική οικονομία αναπτύχθηκε περισσότερο από την αγροτική στα χρόνια των Μακεδόνων.</p>
                    <div class="options">
                        <button class="option" data-correct="true">Σωστό</button>
                        <button class="option" data-correct="false">Λάθος</button>
                    </div>
                    <div class="feedback"></div>
                </div>
                <div class="question-block">
                    <p>2. Οι ευγενείς επένδυαν συχνά χρήματα για να βελτιώσουν την αγροτική παραγωγή.</p>
                    <div class="options">
                        <button class="option" data-correct="false">Σωστό</button>
                        <button class="option" data-correct="true">Λάθος</button>
                    </div>
                    <div class="feedback"></div>
                </div>
                <div class="question-block">
                    <p>3. Το «Επαρχικόν Βιβλίον» ρύθμιζε τη λειτουργία των συντεχνιών μόνο εκτός Κωνσταντινούπολης.</p>
                    <div class="options">
                        <button class="option" data-correct="false">Σωστό</button>
                        <button class="option" data-correct="true">Λάθος</button>
                    </div>
                    <div class="feedback"></div>
                </div>
                <div class="question-block">
                    <p>4. Το «αλληλέγγυον» σήμαινε ότι οι δυνατοί πλήρωναν τους φόρους των φτωχών του χωριού.</p>
                    <div class="options">
                        <button class="option" data-correct="true">Σωστό</button>
                        <button class="option" data-correct="false">Λάθος</button>
                    </div>
                    <div class="feedback"></div>
                </div>
                <div class="question-block">
                    <p>5. Η Νεαρά του Βασιλείου Β΄ του 996 είχε αναδρομική ισχύ.</p>
                    <div class="options">
                        <button class="option" data-correct="true">Σωστό</button>
                        <button class="option" data-correct="false">Λάθος</button>
                    </div>
                    <div class="feedback"></div>
                </div>
            </div>
        </section>

        <section id="summary-society-economy-section" class="content-block">
            <h3>Περίληψη Ενότητας (Κοινωνία και Οικονομία)</h3>
            <div class="accordion">
                <div class="accordion-item">
                    <button class="accordion-header">Κύρια Σημεία της Ενότητας</button>
                    <div class="accordion-content">
                        <div id="summary-content-society-economy">
                            <h4>ΚΟΙΝΩΝΙΑ ΚΑΙ ΟΙΚΟΝΟΜΙΑ: Οι εξελίξεις στην οικονομία και την κοινωνία</h4>
                            <h5>Οικονομία και κοινωνία της υπαίθρου</h5>
                            <ul>
                                <li>Στα τέλη του 8ου και αρχές του 9ου αι. άρχισε να σχηματίζεται μια νέα αριστοκρατία της γης, παράλληλα με την αριστοκρατία των αξιωμάτων.</li>
                                <li>Οι δύο αυτές ομάδες συγχωνεύτηκαν στα τέλη του 10ου αι. σε μια ενιαία τάξη, τους «δυνατούς».</li>
                                <li>Οι αγρότες αποτελούνταν από ελεύθερους γαιοκτήμονες, ακτήμονες γεωργούς και παροίκους.</li>
                                <li>Οι αγροτικές κοινότητες και οι ανεξάρτητοι αγρότες κινδύνευαν από τους μεγαλοκτηματίες και τη φορολογική πίεση του κράτους.</li>
                                <li>Οι ευγενείς ζούσαν πολυτελώς και ήταν απρόθυμοι να βελτιώσουν την αγροτική παραγωγή, η οποία παρέμενε στάσιμη.</li>
                            </ul>
                            <h5>Οικονομία και κοινωνία των πόλεων</h5>
                            <ul>
                                <li>Η οικονομία στις πόλεις γνώρισε μεγάλη ανάπτυξη. Παλιές πόλεις ανοικοδομήθηκαν και ιδρύθηκαν νέες.</li>
                                <li>Κάστρα μετατράπηκαν σε «αστυκώμες» ή «αγροτοπόλεις».</li>
                                <li>Έμποροι και βιοτέχνες ήταν οργανωμένοι σε συντεχνίες. Το «Επαρχικόν Βιβλίον» ρύθμιζε τη λειτουργία των συντεχνιών της Κωνσταντινούπολης.</li>
                                <li>Από τον 10ο αι. εμφανίστηκαν επιχειρήσεις επεξεργασίας ειδών πολυτελείας.</li>
                                <li>Το βυζαντινό εξωτερικό εμπόριο αναβίωσε το 10ο αι., με σχέσεις με Βουλγάρους, Ρώσους, Ιταλικές πόλεις και το Χαλιφάτο.</li>
                                <li>Αναπτύχθηκε μια ισχυρή μεσαία τάξη (επιχειρηματιών) που υποκινούσε λαϊκά κινήματα.</li>
                                <li>Οι λαϊκές μάζες των πόλεων («δήμος») αποτελούνταν από φτωχούς, περιστασιακά εργαζόμενους ή άνεργους.</li>
                            </ul>
                            <h4>Η νομοθεσία της Μακεδονικής Δυναστείας και η σύγκρουσή της με τους «δυνατούς»</h4>
                            <h5>Η νομοθετική δραστηριότητα</h5>
                            <ul>
                                <li>Οι Μακεδόνες αυτοκράτορες εξέδωσαν νέους νόμους για την αντιμετώπιση διοικητικών και κοινωνικών προβλημάτων.</li>
                                <li>Σημαντικές νομικές συλλογές: Πρόχειρος Νόμος, Επαναγωγή, Βασιλικά, Επαρχικόν Βιβλίον, και Νεαρές.</li>
                            </ul>
                            <h5>Νόμοι και αγώνας κατά των δυνατών</h5>
                            <ul>
                                <li>Ο αγώνας του κράτους κατά των «δυνατών» ήταν βασικό γνώρισμα της κοινωνικής πολιτικής.</li>
                                <li>Οι «δυνατοί» επιδίωκαν να πάρουν τη γη των φτωχών καλλιεργητών, προνόμια και πολιτική εξουσία.</li>
                                <li>Το κράτος προστάτευε τους μικρούς καλλιεργητές ως κύρια πηγή εσόδων και στρατιωτικής βάσης.</li>
                                <li>Οι Μακεδόνες αυτοκράτορες πέτυχαν:
                                    <ul>
                                        <li>Την προτίμηση γειτόνων/συγγενών στην πώληση κοινοτικής γης.</li>
                                        <li>Την επιστροφή σφετερισμένων χωραφιών στους φτωχούς χωρίς αποζημίωση.</li>
                                        <li>Την απαγόρευση πώλησης και αγοράς στρατιωτικών κτημάτων.</li>
                                        <li>Τον περιορισμό της αύξησης της εκκλησιαστικής περιουσίας.</li>
                                        <li>Την επιβολή του «αλληλέγγυου» (πληρωμή φόρων των φτωχών από τους δυνατούς).</li>
                                    </ul>
                                </li>
                            </ul>
                            <p class="summary-footer-text">Δημιουργία / Επιμέλεια: Παναγιώτης Δόμβρος, Διευθυντής 1ου Γυμνασίου Πυλαίας ©2025-26</p>
                        </div>
                    </div>
                </div>
            </div>
        </section>

        <section id="questions-society-economy-section" class="content-block">
            <h3>Ερωτήσεις (Κοινωνία και Οικονομία)</h3>
            <div class="accordion">
                <div class="accordion-item">
                    <button class="accordion-header">1. Να εντοπίσεις τα βασικά σημεία της Νεαράς του 996, αφού λάβεις υπόψη ότι αυτή καταργούσε το νόμο, ο οποίος, μετά παρέλευση 40ετίας απήλλασσε τους δυνατούς από την υποχρέωση να αποδώσουν στους πένητες (=φτωχούς) τα κτήματα που είχαν σφετεριστεί.</button>
                    <div class="accordion-content">
                        <p>Τα βασικά σημεία της Νεαράς του έτους 996 είναι τα εξής:</p>
                        <ul>
                            <li>Οι «δυνατοί» υποχρεούνται να επιστρέψουν όλα τα κτήματα των φτωχών που σφετερίστηκαν και απέκτησαν παράνομα μεταξύ 922 και 996.</li>
                            <li>Η απόδοση των σφετερισθέντων στους νόμιμους ιδιοκτήτες τους θα γίνει χωρίς οι «δυνατοί» να αποζημιωθούν για τα χρήματα που τυχόν έδωσαν για την αγορά του κτήματος ή για να επιφέρουν βελτιώσεις σ' αυτό.</li>
                            <li>Η Νεαρά θα έχει αναδρομική ισχύ ως το έτος 922 και κατά συνέπεια δεν ισχύει και καταργείται η διαγραφή της υποχρέωσης απόδοσης των σφετερισθέντων κτημάτων εκ μέρους των «δυνατών», μετά παρέλευση τεσσαρακονταετίας, διαγραφή που είχε θεσπίσει ο Νικηφόρος Φωκάς.</li>
                            <li>Τα μέτρα αυτά αποσκοπούσαν στην αποκατάσταση των αδικιών σε βάρος των φτωχών καλλιεργητών και την αποδυνάμωση των «δυνατών».</li>
                            <li>Η επιστροφή των καταπατημένων εκτάσεων διατηρούσε ακμαία την τάξη των μικροκαλλιεργητών, που αποτελούσαν το βασικό στρατιωτικό στήριγμα της Αυτοκρατορίας.</li>
                        </ul>
                    </div>
                </div>
                <div class="accordion-item">
                    <button class="accordion-header">2. Σχολίασε τη συμπεριφορά των δυνατών, έναντι των πενήτων, όπως αυτή περιγράφεται στη Νεαρά του έτους 934. Ποιες επιπτώσεις είχε αυτή στη ζωή των ελεύθερων αγροτών;</button>
                    <div class="accordion-content">
                        <p>Η συμπεριφορά των «δυνατών» έναντι των «πενήτων» ήταν στο έπακρο βίαιη και αρπακτική.</p>
                        <p>Οι επιπτώσεις της στη ζωή των φτωχών αγροτών ήταν, σύμφωνα με το παράθεμα:</p>
                        <ul>
                            <li>Η υπερβολική αύξηση των ταλαιπωριών των «πενήτων».</li>
                            <li>Βίαιες επιθέσεις και διώξεις σε βάρος τους.</li>
                            <li>Αγγαρείες (υποχρεωτικές υπηρεσίες στους «δυνατούς») και άλλες θλίψεις και στενοχώριες.</li>
                            <li>Προκαλούσαν μεγάλη καταστροφή στο κοινό συμφέρον.</li>
                            <li>Πάνω από όλα επιδίωκαν να τους αποσπάσουν τις ιδιοκτησίες τους.</li>
                            <li>Παράλληλα, το κράτος έχανε πολύτιμους φόρους και ανθρώπους που θα παρείχαν στρατιωτικές υπηρεσίες.</li>
                        </ul>
                    </div>
                </div>
                <div class="accordion-item">
                    <button class="accordion-header">3. Ποια σημασία είχε για το κράτος η διατήρηση και προστασία της τάξης των ελεύθερων αγροτών από την αρπακτική συμπεριφορά των δυνατών;</button>
                    <div class="accordion-content">
                        <p>Η διατήρηση της τάξης των μικροϊδιοκτητών ήταν ιδιαίτερα επωφελής για το κράτος, γιατί αυτοί κυρίως πλήρωναν τους φόρους και υπηρετούσαν στο στρατό των θεμάτων.</p>
                        <p>Όλα αυτά τα οφέλη θα εξέλιπαν, αν δεν περιορίζονταν οι «ταραξίες».</p>
                        <p>Ο αυτοκράτορας καλεί τις αρχές που είναι επιφορτισμένες με τη δημόσια ασφάλεια να πατάξουν τους «δυνατούς» ως «ταραξίες» και αντικοινωνικά στοιχεία, για να διασφαλίσουν τη δημόσια σωτηρία και το κύρος της κεντρικής εξουσίας.</p>
                    </div>
                </div>
            </div>
        </section>

    </main>

    <footer>
        <p>Δημιουργία / Επιμέλεια: Παναγιώτης Δόμβρος, Διευθυντής 1ου Γυμνασίου Πυλαίας ©2025-26</p>
    </footer>

    <script src="script.js"></script>
</body>
</html>