<!DOCTYPE html>
<html lang="el">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ιστορία Β' Γυμνασίου: Ο Ηράκλειος και η δυναστεία του</title>
    <link rel="stylesheet" href="style.css">
</head>
<body>

    <header>
        <h1>Ιστορία Β' Γυμνασίου: Οι Πρώτοι Αιώνες του Βυζαντίου</h1>
        <h2>2. Ο Ηράκλειος και η δυναστεία του (610-717): Εσωτερική μεταρρύθμιση και αγώνας επιβίωσης</h2>
    </header>

    <main>
        <section id="introduction-heraclius" class="content-block">
            <h3>2. Ο Ηράκλειος και η δυναστεία του (610-717): Εσωτερική μεταρρύθμιση και αγώνας επιβίωσης</h3>
            <div class="key-terms">
                <h4>Όροι-κλειδιά της ενότητας:</h4>
                <ul>
                    <li>Σλάβοι</li>
                    <li>Πέρσες</li>
                    <li>Τίμιος Σταυρός</li>
                    <li>μεταρρύθμιση</li>
                    <li>θέματα</li>
                    <li>στρατιωτικά κτήματα</li>
                    <li>στρατηγός</li>
                    <li>εξελληνισμός</li>
                    <li>πιστὸς ἐν Χριστῷ βασιλεύς</li>
                </ul>
            </div>
        </section>

        <section id="byzantium-in-crisis" class="content-block">
            <h3>α. Το Βυζάντιο σε κρίση</h3>
            <p>Στο δεύτερο μισό του 6ου και τις αρχές του 7ου αι. το Βυζάντιο συγκλονίστηκε από μια πολύπλευρη κρίση. Λοιμοί, κακές σοδειές, σεισμοί και εισβολές στα εδάφη της αυτοκρατορίας οδήγησαν στην εγκατάλειψη ή την παρακμή των πόλεων, στη μείωση του πληθυσμού και την υποχώρηση του εμπορίου και της νομισματικής κυκλοφορίας. Η επέκταση της κρίσης στη δημόσια οικονομία οδήγησε στην παραμέληση του στρατού. Οι Σλάβοι άρχισαν να κατακλύζουν τις ευρωπαϊκές επαρχίες και οι Πέρσες έφτασαν στις ακτές του Βοσπόρου. Στα πρώτα χρόνια της βασιλείας του Ηρακλείου η κατάσταση της αυτοκρατορίας ήταν εξαιρετικά κρίσιμη. Μόνο η κινητοποίηση όλων των δυνάμεων του κράτους και μια ριζική μεταρρύθμιση θα μπορούσαν να αποτρέψουν τη διαγραφόμενη καταστροφή. Το έργο αυτό ανέλαβε και έφερε σε πέρας ο Ηράκλειος και η δυναστεία του.</p>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Οικονομία και στρατός στα μέσα του 6ου αι.</h5>
                                <p>Βρήκαμε το δημόσιο να είναι καταφορτωμένο με πολλά χρέη και να έχει φτάσει στη χειρότερη φτώχεια [...] και τον στρατό τόσο παραμελημένο από την έλλειψη των αναγκαίων, ώστε το κράτος να σφυροκοπείται από τις αδιάκοπες εισβολές και επιδρομές των βαρβάρων.</p>
                                <button class="flip-button">Γύρνα</button>
                            </div>
                            <div class="flip-card-back">
                                <h5>Από Νεαρά του Ιουστίνου Β΄ (566 μ. Χ.), Jus Graecoromanum, τ. 1, 1-2 (Νεαρά 1).</h5>
                                <p>Αυτό το απόσπασμα από τη Νεαρά του Ιουστίνου Β΄ περιγράφει τη δεινή οικονομική κατάσταση και την παραμέληση του στρατού στο Βυζάντιο στα μέσα του 6ου αιώνα, γεγονός που καθιστούσε το κράτος ευάλωτο στις βαρβαρικές επιδρομές.</p>
                                <button class="flip-button">Πίσω</button>
                            </div>
                        </div>
                    </div>
                </div>
            </div>
        </section>

        <section id="heraclius-counteroffensive" class="content-block">
            <h3>β. Η αντεπίθεση του Ηρακλείου</h3>
            <p>Ο Ηράκλειος αντιπροσωπεύει τον τύπο του στρατηγού-αυτοκράτορα που ηγήθηκε προσωπικά του βυζαντινού στρατού. Αφού αναδιοργάνωσε το στράτευμα με την οικονομική συμπαράσταση της εκκλησίας, επιχείρησε συνεχείς εκστρατείες κατά των Περσών (622-628). Στη μάχη της Νινευί, κοντά στα Γαυγάμηλα, πέτυχε να συντρίψει τους Πέρσες και να ανακτήσει όλες τις βυζαντινές επαρχίες στην Εγγύς Ανατολή (627). Ταπεινωτική ήττα υπέστησαν και οι Άβαροι και οι Σλάβοι, όταν σε συνεννόηση με τους Πέρσες, πολιόρκησαν την Κωνσταντινούπολη (626).</p>
            <figure>
                <img src="1.jpg" alt="Πέρσης βασιλιάς παρακολουθεί διεξαγωγή μάχης." class="responsive-image">
                <figcaption>Πέρσης βασιλιάς παρακολουθεί διεξαγωγή μάχης. Λυών. Ιστορικό Μουσείο Υφασμάτων.</figcaption>
            </figure>
            <p>Επειδή οι Πέρσες είχαν αρπάξει τον Τίμιο Σταυρό, το ιερότερο κειμήλιο του Χριστιανισμού, οι εκστρατείες του Ηρακλείου προσέλαβαν έντονο θρησκευτικό χαρακτήρα. Ο αυτοκράτορας εξύψωσε το φρόνημα των στρατιωτών του με φλογερές ομιλίες κατά των εχθρών του Χριστιανισμού και της Ρωμανίας. Η ατμόσφαιρα αυτή ενέπνευσε τους στρατιώτες του που αγωνίστηκαν με αυταπάρνηση και σημείωσαν μεγάλες επιτυχίες. Ωστόσω οι επιτυχίες αυτές αποδείχτηκαν πρόσκαιρες.</p>
            <figure>
                <img src="2.jpg" alt="Ο Ηράκλειος ως Δαβίδ. Αργυρός δίσκος (αρχές 7ου αι.)." class="responsive-image">
                <figcaption>Ο Ηράκλειος ως Δαβίδ. Αργυρός δίσκος (αρχές 7ου αι.). Νέα Υόρκη. Μητροπολιτικό Μουσείο.</figcaption>
            </figure>
        </section>

        <section id="themes-hellenization" class="content-block">
            <h3>γ. Θέματα και εξελληνισμός του κράτους</h3>
            <p>Τα τελευταία χρόνια της βασιλείας του Ηρακλείου σκιάζονται από τις αραβικές κατάκτήσεις. Οι ανάγκες της άμυνας εναντίον των Αράβων φαίνεται ότι παρακίνησαν τους διαδόχους του να εγκαθιδρύσουν στη Μ. Ασία στη διάρκεια του 7ου αι. ένα νέο διοικητικό σύστημα που στηριζόταν στα θέματα, διοικητικές περιφέρειες με δικό τους στρατό.</p>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Γένεση των θεμάτων και επικράτηση της ελληνικής</h5>
                                <p>Όταν ήταν αυτοκράτορας ο Ηράκλειος [610-641] που καταγόταν από τη Λιβύη, η επικράτεια του Ρωμαϊκού Κράτους περιορίστηκε και ακρωτηριάστηκε τόσο στην Ανατολή όσο και στη Δύση. Τότε οι διάδοχοί του, που δεν ήξεραν πού και πώς να ασκήσουν την εξουσία τους, κατέτμησαν σε μικρά τμήματα τη διοίκησή τους και τα μεγάλα στρατιωτικά σώματα και εγκατέλειψαν την προγονική τους λατινική, υιοθετώντας την ελληνική γλώσσα [...]. Γιατί (παλιότερα) ονόμαζαν τους χιλίαρχους λογγίνους και τους εκατοντάρχους κεντουρίωνες και τους τωρινούς στρατηγούς κόμητες. Αλλά και η ονομασία θέμα είναι ελληνική και όχι ρωμαϊκή και προέρχεται από τη θέση.</p>
                                <button class="flip-button">Γύρνα</button>
                            </div>
                            <div class="flip-card-back">
                                <h5>Κωνσταντίνος Πορφυρογέννητος, Περί θεμάτων, έκδ. Α. Pertusi, Πόλη του Βατικανού 1952, 60.</h5>
                                <p>Το απόσπασμα από τον Κωνσταντίνο Πορφυρογέννητο εξηγεί τη δημιουργία των θεμάτων ως απάντηση στη συρρίκνωση της αυτοκρατορίας και την υιοθέτηση της ελληνικής γλώσσας στη διοίκηση, σηματοδοτώντας μια νέα φάση για το Βυζάντιο.</p>
                                <button class="flip-button">Πίσω</button>
                            </div>
                        </div>
                    </div>
                </div>
            </div>

            <p>Στο θεματικό στρατό υπηρετούσαν ελεύθεροι αγρότες, στους οποίους το κράτος παραχωρούσε στρατιωτικά κτήματα ή στρατιωτόπια. Με τα έσοδά τους οι στρατιώτες συντηρούσαν τις οικογένειές τους, αγόραζαν τον οπλισμό τους και κάλυπταν τα έξοδα των εκστρατειών. Ο θεματικός στρατός αντικατέστησε τους παλαιούς μισθοφορικούς στρατούς και αποτέλεσε ένα είδος εθνικού στρατού που αποδείχθηκε εξαιρετικά αποτελεσματικός για την άμυνα της αυτοκρατορίας. Η στρατιωτική και πολιτική διοίκηση των επαρχιών, η οποία στο παλαιό διοικητικό σύστημα της αυτοκρατορίας ασκούνταν από διαφορετικά πρόσωπα, ενώθηκαν τώρα στο πρόσωπο του στρατηγού. Ο στρατηγός ασκούσε την ανώτατη εξουσία μέσα στα όρια του θέματος. Προς τα τέλη του 7ου αι. το σύστημα των θεμάτων σταθεροποιήθηκε και άρχισε να εξαπλώνεται και στις ευρωπαϊκές επαρχίες του κράτους.</p>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Επιστολή του αυτοκράτορα Ιουστινιανού Β΄ στον πάπα (17-2-687)</h5>
                                <p>«Έπειτα επιτρέψαμε να μπουν στο χώρο της συνόδου οι οσιότατοι πατέρες και οι μακαριστοί Πατριάρχες μαζί με τον αποκρισιάριο (δηλ. επίσημο απεσταλμένο) της Αγιότητάς Σας και η σεβαστή σύγκλητος και οι θεοφιλείς μητροπολίτες και οι επίσκοποι που μένουν προσωρινά εδώ στη Βασιλεύουσα (δηλ. στην Κωνσταντινούπολη) και ακολούθως οι στρατιώτες που υπηρετούν στις σχολές (δηλ. στρατιωτικά σώματα) του Ιερού Παλατίου (Scholae Palatii) και μέλη των συντεχνιών και των δήμων και των εξκουβιτόρων (φρουράς του Παλατίου) και ακόμη ένας αριθμός στρατιωτών από τα θεοφιλή στρατεύματά μας – τόσο από το θέμα Οψικίου όσο και τα θέματα Ανατολικών, Θρακησίων (εδώ το θέμα Θράκης, το πρώτο που ιδρύθηκε στην ευρωπαϊκό τμήμα του κράτους) και ομοίως το θέμα των Αρμενιακών, αλλά και από το στρατό του εξαρχάτου, (δηλ. διοικητικής περιφέρειας που διοικούσε ένας έξαρχος) της Ιταλίας, έπειτα από τους Καραβησιάνους (δηλ. ναύτες του ομώνυμου ναυτικού θέματος με έδρα τη νήσο Κέω) και τους Septensiani (δηλ. στρατιωτικό σώμα που έδρευε στο φρούριο Septem/Ceuta απέναντι από το Γιβραλτάρ) ή το στρατό της Σαρδηνίας και [του εξαρχάτου] της Αφρικής [...].»</p>
                                <button class="flip-button"></button>
                            </div>
                            <div class="flip-card-back">
                                <h5>R. Riedinger (εκδ.), Acta conciliorum oecomenicorum 2, 2, 2: Concilium universale constantinopolitanum tertium, Βερολίνο 1992, 886-887.</h5>
                                <p>Αυτό το απόσπασμα από επιστολή του αυτοκράτορα Ιουστινιανού Β' προς τον πάπα παρέχει μια εικόνα της στρατιωτικής και διοικητικής οργάνωσης του Βυζαντίου στα τέλη του 7ου αιώνα, αναφέροντας διάφορα θέματα και στρατιωτικά σώματα της εποχής.</p>
                                <button class="flip-button">Πίσω</button>
                            </div>
                        </div>
                    </div>
                </div>
            </div>

            <p>Μια άλλη σημαντική αλλαγή της εποχής αυτής είναι η ολοκλήρωση του εξελληνισμού της κρατικής διοίκησης. Επίσημη γλώσσα στην πολιτική και στρατιωτική διοίκηση έγινε η ελληνική, ενώ οι ρωμαϊκοί τίτλοι αντικαταστάθηκαν από ελληνικούς. Πρώτος ο Ηράκλειος υιοθέτησε τον τίτλο βασιλεὺς με τη χριστιανική προσθήκη «πιστὸς ἐν Χριστῷ». Η εξέλιξη αυτή σηματοδοτεί σε συμβολικό επίπεδο το οριστικό τέλος της Ρωμαϊκής Αυτοκρατορίας και την αρχή της μεσαιωνικής ελληνικής Βυζαντινής Αυτοκρατορίας.</p>
            <figure>
                <img src="3.jpg" alt="Η θεματική οργάνωση της Μ. Ασίας κατά την περίοδο 7ος-9ος αι." class="responsive-image">
                <figcaption>Η θεματική οργάνωση της Μ. Ασίας κατά την περίοδο 7ος-9ος αι.</figcaption>
            </figure>
            <figure>
                <img src="timeline.jpg" alt="Χρονολόγιο Πρωτοβυζαντινής Περιόδου" class="responsive-image">
                <figcaption>Χρονολόγιο Πρωτοβυζαντινής Περιόδου</figcaption>
            </figure>
        </section>

        <section id="summary-section" class="content-block">
            <h3>Περίληψη Ενότητας</h3>
            <div class="accordion">
                <div class="accordion-item">
                    <button class="accordion-header">Κύρια Σημεία της Ενότητας</button>
                    <div class="accordion-content">
                        <div id="summary-content">
                            <h4>Το Βυζάντιο σε κρίση [2ο μισό του 6ου και αρχές του 7ου αι.]</h4>
                            <p><strong>Εκδηλώσεις κρίσης</strong></p>
                            <ul>
                                <li>Φυσικές καταστροφές (σεισμοί)</li>
                                <li>Κακές σοδειές εξαιτίας βαρύτατων χειμώνων</li>
                                <li>Αρρώστιες (λοιμοί)</li>
                                <li>Εισβολές εχθρών (Εισβάλλουν οι Σλάβοι και οι Πέρσες φτάνουν ως το Βόσπορο.)</li>
                            </ul>
                            <p><strong>Συνέπειες κρίσης</strong></p>
                            <ul>
                                <li>Δημογραφικές (παρακμή πόλεων, μείωση πληθυσμού)</li>
                                <li>Οικονομικές (παρακμή εμπορίου)</li>
                                <li>Νομισματικές (περιορισμός κυκλοφορίας νομίσματος)</li>
                                <li>Στρατιωτικές (παραμέληση στρατού)</li>
                            </ul>
                            <h4>Η αντεπίθεση του Ηρακλείου</h4>
                            <ul>
                                <li>Γίνεται επικεφαλής του στρατού (στρατηλάτης).</li>
                                <li>Ενισχύεται οικονομικά και από την Εκκλησία.</li>
                                <li>Εκστρατεύει κατά των Περσών (622-628), τους νικάει στη Νινευί και ανακτά όλες τις βυζαντινές επαρχίες στην Εγγύς Ανατολή.</li>
                                <li>Νικάει Αβάρους και Σλάβους (626).</li>
                                <li>Στις εκστρατείες του δίνει θρησκευτικό χαρακτήρα.</li>
                                <li>Οι επιτυχίες όμως ήταν πρόσκαιρες.</li>
                            </ul>
                            <h4>Θέματα και εξελληνισμός του Κράτους</h4>
                            <p><strong>Θέματα (7oς αι.)</strong></p>
                            <ul>
                                <li>Ήταν διοικητικές περιφέρειες με δικό τους στρατό και επικεφαλής είχαν το στρατηγό, ο οποίος ήταν πολιτικός και στρατιωτικός διοικητής.</li>
                                <li>Εφαρμόστηκαν από τους διαδόχους του Ηρακλείου και στόχευαν στην αντιμετώπιση των αραβικών κατακτήσεων.</li>
                                <li>Το στρατό των θεμάτων αποτελούσαν ελεύθεροι αγρότες που αν ιδιοκτήτες κτημάτων παραχωρούμενων από το Κράτος και αυτοσυντηρούνταν απ’ αυτά ως οικογενειάρχες και στρατιώτες</li>
                                <li>Τα θέματα εξαπλώθηκαν και στις ευρωπαϊκές επαρχίες</li>
                            </ul>
                            <p><strong>Εξελληνισμός της κρατικής διοίκησης</strong></p>
                            <ul>
                                <li>Επίσημη γλώσσα γίνεται η ελληνική.</li>
                                <li>Οι ρωμαϊκοί τίτλοι αντικαθίστανται από ελληνικούς. ο Ηράκλειος ονομάζεται πλέον «βασιλεύς, πιστός έν Χριστώ».</li>
                            </ul>
                            <p class="summary-footer-text">Δημιουργία / Επιμέλεια: Παναγιώτης Δόμβρος, Διευθυντής 1ου Γυμνασίου Πυλαίας ©2025-26</p>
                        </div>
                    </div>
                </div>
            </div>
        </section>

        <section id="additional-info-section" class="content-block">
            <h3>Επιπλέον Πληροφορίες (μόνο για ανάγνωση)</h3>
            <div class="accordion">
                <div class="accordion-item">
                    <button class="accordion-header">Γνωρίζεις ότι...</button>
                    <div class="accordion-content">
                        <p><strong>ΠΗΓΗ: Η γένεση των θεμάτων και η καθιέρωση της Ελληνικής</strong></p>
                        <p>Επειδή η επικράτεια του Ρωμαϊκού Κράτους περιορίστηκε και ακρωτηριάστηκε τόσο στην Ανατολή όσο και στη Δύση από τον καιρό του Λίβυου Ηρακλείου (610-641), οι αυτοκράτορες που τον διαδέχτηκαν, επειδή δεν ήξεραν πού και πώς να ασκήσουν την εξουσία τους, υποδιαίρεσαν σε μικρά τμήματα τη διοίκησή τους και τα μεγάλα στρατιωτικά σώματα (τάγματα), εγκαταλείποντας τα προγονικά τους Λατινικά και υιοθετώντας τα Ελληνικά.</p>
                        <p>Κωνσταντίνος Πορφυρογέννητος, Περί θεμάτων, εκδ. Α. Perfusl, Πόλη του Βατικανού 1952, 60.</p>
                        <p>Θέματα ονομάζονταν αρχικά οι κατάλογοι της κεντρικής βυζαντινής υπηρεσίας, όπου καταγράφονταν οι στρατιώτες μιας μονάδας. Στη συνέχεια, ο όρος δήλωνε την ίδια τη στρατιωτική μονάδα και την περιοχή όπου έδρευε και, τέλος, μια γεωγραφική και διοικητική ενότητα. Στη θεματική οργάνωση, ο στρατηγός κάθε θέματος συγκέντρωνε στα χέρια του τη στρατιωτική και πολιτική διοίκηση της περιοχής της δικαιοδοσίας του. Ωστόσο, οι διευρυμένες εξουσίες που είχε αναλάβει ο στρατηγός δε συνεπάγονταν ότι ασκούσε ανεξέλεγκτος την εξουσία λογοδοτώντας μόνο στον αυτοκράτορα. Οι άμεσοι υφιστάμενοί του, ο πρωτονοτάριος του θέματος, ο πολιτικός δηλαδή διοικητής του θέματος, ο πραίτωρ του θέματος, που ήταν ο θεματικός δικαστής και ο χαρτουλάριος του θέματος, που ήταν ο στρατολόγος του θέματος, μπορούσαν επίσης να απευθύνονται στον αυτοκράτορα για υποθέσεις του θέματος.</p>
                        <p><a href="https://www.ime.gr/chronos/09/gr/p/610/main/p4a.html" target="_blank">https://www.ime.gr/chronos/09/gr/p/610/main/p4a.html</a></p>
                    </div>
                </div>
            </div>
        </section>

        <section id="questions-section" class="content-block">
            <h3>Ερωτήσεις</h3>
            <div class="accordion">
                <div class="accordion-item">
                    <button class="accordion-header">1. Να επισημάνεις παράγοντες που συνέβαλαν στη νίκη του Ηρακλείου κατά των Περσών.</button>
                    <div class="accordion-content">
                        <p>Οι παράγοντες που συνέβαλαν στη νίκη του Ηρακλείου κατά των Περσών είναι οι εξής:</p>
                        <ul>
                            <li>Η προσωπική ηγεσία του Ηρακλείου ως στρατηγού-αυτοκράτορα.</li>
                            <li>Η αναδιοργάνωση του στρατεύματος με την οικονομική συμπαράσταση της εκκλησίας.</li>
                            <li>Οι συνεχείς και αποφασιστικές εκστρατείες κατά των Περσών (622-628).</li>
                            <li>Η επιβολή ενός έντονου θρησκευτικού χαρακτήρα στις εκστρατείες, καθώς οι Πέρσες είχαν αρπάξει τον Τίμιο Σταυρό, το ιερότερο κειμήλιο του Χριστιανισμού.</li>
                            <li>Οι φλογερές ομιλίες του αυτοκράτορα που εξύψωσαν το φρόνημα των στρατιωτών του, ενθαρρύνοντάς τους να αγωνιστούν με αυταπάρνηση.</li>
                        </ul>
                    </div>
                </div>
                <div class="accordion-item">
                    <button class="accordion-header">2. Ποια ανάγκη υπαγόρευσε την καθιέρωση των θεμάτων, όπως προκύπτει έμμεσα από το σχετικό απόσπασμα του έργου Περί θεμάτων;</button>
                    <div class="accordion-content">
                        <p>Από το απόσπασμα του έργου "Περί θεμάτων" του Κωνσταντίνου Πορφυρογέννητου, προκύπτει έμμεσα ότι η ανάγκη που υπαγόρευσε την καθιέρωση των θεμάτων ήταν η συρρίκνωση και ο ακρωτηριασμός της επικράτειας του Ρωμαϊκού Κράτους στην Ανατολή και τη Δύση επί Ηρακλείου. Αυτό οδήγησε τους διαδόχους του σε μια αναδιοργάνωση της διοίκησης και των στρατιωτικών σωμάτων σε μικρότερα τμήματα (θέματα) για αποτελεσματικότερη άμυνα και διαχείριση της εξουσίας.</p>
                    </div>
                </div>
                <div class="accordion-item">
                    <button class="accordion-header">3. Ποιες διοικητικές περιφέρειες (εξαρχάτα και θέματα) περιλάμβανε και ποια στρατιωτικά σώματα διέθετε το Βυζάντιο στα τέλη του 7ου αι. σύμφωνα με το τελευταίο παράθεμα; Αφού μελετήσεις προσεκτικά το χάρτη, να επισημάνεις ποια νέα θέματα και με ποιο τρόπο ιδρύθηκαν μεταξύ 7ου και 9ου αι. στη Μ. Ασία.</button>
                    <div class="accordion-content">
                        <p>Σύμφωνα με την επιστολή του αυτοκράτορα Ιουστινιανού Β΄ στον πάπα (17-2-687), το Βυζάντιο στα τέλη του 7ου αι. περιλάμβανε τις εξής διοικητικές περιφέρειες και στρατιωτικά σώματα:</p>
                        <ul>
                            <li><strong>Θέματα:</strong> Οψικίου, Ανατολικών, Θρακησίων (το θέμα της Θράκης, το πρώτο που ιδρύθηκε στο ευρωπαϊκό τμήμα του κράτους), Αρμενιακών.</li>
                            <li><strong>Εξαρχάτα:</strong> Ιταλίας, Αφρικής (αν και είχε ήδη χαθεί).</li>
                            <li><strong>Στρατιωτικά Σώματα:</strong> Σχολές του Ιερού Παλατίου (Scholae Palatii), Καραβησιάνοι (ναύτες ναυτικού θέματος με έδρα την Κέω), Septensiani (στρατιωτικό σώμα στο φρούριο Septem/Ceuta), Στρατός της Σαρδηνίας.</li>
                        </ul>
                        <p>Από τον χάρτη "Η θεματική οργάνωση της Μ. Ασίας κατά την περίοδο 7ος-9ος αι.", παρατηρούμε την ίδρυση και εξάπλωση νέων θεμάτων στη Μικρά Ασία. Ενώ αρχικά υπήρχαν μεγάλα θέματα όπως το Οψίκιον και οι Ανατολικοί, με την πάροδο του χρόνου δημιουργήθηκαν μικρότερα και πιο εξειδικευμένα θέματα από την κατάτμηση των αρχικών ή την οργάνωση νέων περιοχών. Αυτά περιλαμβάνουν τα θέματα Παφλαγονίας, Βουκελλαρίων, Χαρσιανών, Καππαδοκίας, και Χαλδίας. Η δημιουργία τους ήταν μια απάντηση στις συνεχείς αραβικές επιδρομές και την ανάγκη για αποτελεσματικότερη και αποκεντρωμένη άμυνα. Η κατάτμηση των μεγάλων θεμάτων επέτρεψε την καλύτερη διαχείριση των πόρων και την άμεση αντίδραση στις απειλές.</p>
                    </div>
                </div>
                <div class="accordion-item">
                    <button class="accordion-header">4. Μπορείς να εξηγήσεις γιατί ο Ηράκλειος απεικονίζεται ως Δαβίδ; Τι γνωρίζεις από την Παλαιά Διαθήκη που θα μπορούσε να στηρίξει τον παραλληλισμό;</button>
                    <div class="accordion-content">
                        <p>Ο Ηράκλειος απεικονίζεται ως Δαβίδ λόγω των εντυπωσιακών στρατιωτικών του επιτυχιών, ιδιαίτερα εναντίον των Περσών. Ο παραλληλισμός με τον βιβλικό βασιλιά Δαβίδ από την Παλαιά Διαθήκη στηρίζεται σε διάφορα σημεία:</p>
                        <ul>
                            <li><strong>Νίκη εναντίον ισχυρού εχθρού:</strong> Ο Δαβίδ, ένας νεαρός βοσκός, νίκησε τον Γολιάθ, έναν τεράσιο και τρομερό πολεμιστή, με τη βοήθεια του Θεού. Αντίστοιχα, ο Ηράκλειος ανέλαβε την ηγεσία μιας αυτοκρατορίας σε δεινή θέση, αντιμετωπίζοντας την ισχυρή Περσική Αυτοκρατορία, και πέτυχε να την συντρίψει.</li>
                            <li><strong>Θρησκευτική διάσταση:</strong> Η εκστρατεία του Ηρακλείου κατά των Περσών προσέλαβε έντονο θρησκευτικό χαρακτήρα, καθώς στόχος ήταν η ανάκτηση του Τιμίου Σταυρού. Ο Δαβίδ επίσης θεωρείται ένας εκλεκτός του Θεού, ο οποίος πολεμούσε για τον λαό του Ισραήλ με θεϊκή υποστήριξη. Και οι δύο, λοιπόν, θεωρούνται ότι είχαν τη θεϊκή εύνοια στις μάχες τους.</li>
                            <li><strong>Σωτήρας του λαού:</strong> Ο Δαβίδ ήταν ο σωτήρας του λαού του Ισραήλ από τους Φιλισταίους. Ο Ηράκλειος, μέσω των στρατιωτικών του μεταρρυθμίσεων και των νικών του, έσωσε το Βυζάντιο από την επικείμενη κατάρρευση, ανακτώντας χαμένα εδάφη και σταθεροποιώντας την κατάσταση.</li>
                        </ul>
                        <p>Η απεικόνιση αυτή εξύψωνε το κύρος του Ηρακλείου ως θεόσταλτου ηγέτη και σωτήρα του Βυζαντίου, ενισχύοντας τη θρησκευτική και πολιτική του νομιμότητα.</p>
                    </div>
                </div>
            </div>
        </section>

    </main>

    <footer>
        <p>Δημιουργία / Επιμέλεια: Παναγιώτης Δόμβρος, Διευθυντής 1ου Γυμνασίου Πυλαίας ©2025-26</p>
    </footer>

    <script src="script.js"></script>
</body>
</html>