<!DOCTYPE html>
<html lang="el">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ιστορία Β' Γυμνασίου: Εισαγωγικό Μάθημα</title>
    <link rel="stylesheet" href="style.css">
</head>
<body>

    <header>
        <h1>Ιστορία Β' Γυμνασίου</h1>
        <h2>Εισαγωγικό Μάθημα - Τα Ελληνιστικά και Ρωμαϊκά Χρόνια</h2>
    </header>

    <main>
        <section id="intro-overview" class="content-block">
            <h3>Στόχοι Μαθήματος</h3>
            <p>Στο μάθημα της Ιστορίας της Β’ γυμνασίου θα μελετήσουμε τις εξής ιστορικές περιόδους:</p>
            <ul>
                <li>Μετεξέλιξη του Ρωμαϊκού κράτους</li>
                <li>Το Βυζαντινό κράτος και οι λαοί στον περίγυρο του.</li>
                <li>Η Ευρώπη τον Μεσαίωνα.</li>
                <li>Η Ευρώπη όπως επηρεάζεται από τις μεγάλες ανακαλύψεις και την Αναγέννηση.</li>
            </ul>
            <p>Για να κατανοήσουμε καλύτερα τα γεγονότα των παραπάνω περιόδων ας δούμε με συντομία τα γεγονότα που ακολούθησαν το θάνατο του Μεγάλου Αλεξάνδρου.</p>
        </section>

        <section id="hellenistic-kingdoms" class="content-block">
            <h3>Τα ελληνιστικά βασίλεια</h3>
            <div class="accordion">
                <div class="accordion-item">
                    <button class="accordion-header">Γενικά για τα ελληνιστικά βασίλεια</button>
                    <div class="accordion-content">
                        <p>Ο Αλέξανδρος δεν είχε αφήσει διάδοχο. Το ρόλο αυτό δεν μπορούσαν να αναλάβουν ούτε ο ετεροθαλής αδερφός του Φίλιππος Αριδαίος ούτε ο νεογέννητος γιος του. Οι στρατηγοί του διεκδικούσαν ο καθένας για τον εαυτό του την κληρονομιά του Αλέξανδρου. Συγκρούστηκαν άγρια μεταξύ τους και συσπειρώνονταν όλοι εναντίον εκείνου που ήταν ο πιο ισχυρός κάθε φορά. Μετά τη μάχη στην Ιψό (301 π.Χ) η αυτοκρατορία του Αλέξανδρου διασπάστηκε στα ακόλουθα κράτη: Μακεδονία, Θράκη, Συρία, Αίγυπτος.</p>
                    </div>
                </div>

                <div class="accordion-item">
                    <button class="accordion-header">Το κράτος της Αιγύπτου</button>
                    <div class="accordion-content">
                        <p>Ιδρύθηκε από το στρατηγό του Αλέξανδρου Πτολεμαίο. Άποικοι από την Ελλάδα οργάνωσαν τη ζωή στο κράτος με βάση τα ελληνικά πρότυπα. Το κράτος αναπτύχθηκε οικονομικά. Στη διοίκηση διατηρήθηκε το σύστημα των Αιγυπτίων Φαραώ. Ο πληθυσμός του κράτους των Πτολεμαίων ήταν ομοιογενής. Η Αλεξάνδρεια ήταν πρωτεύουσα του κράτους και παρουσίασε μεγάλη πρόοδο. Το ασφαλές λιμάνι και το ευχάριστο κλίμα της βοήθησαν, ώστε να συγκεντρωθούν εκεί πλήθη ανθρώπων. Τα αιγυπτιακά υαλικά και ο πάπυρος ήταν προϊόντα που είχαν μεγάλη ζήτηση. Διέθετε σπουδαία πολιτιστικά κέντρα, όπως το Μουσείο και τη Βιβλιοθήκη (αριθμούσε 700.000 βιβλία). Η Κλεοπάτρα (Ιανουάριος 69 π.Χ. – 12 Αυγούστου, 30 π.Χ.) ήταν η τελευταία βασίλισσα της ελληνιστικής Αρχαίας Αιγύπτου, προτού αυτή αποτελέσει πλέον κομμάτι της πανίσχυρης Ρωμαϊκής Αυτοκρατορίας. Η βασιλεία της σηματοδοτεί το τέλος της ελληνιστικής και την αρχή της ρωμαϊκής περιόδου στην ανατολική Μεσόγειο. Αποτέλεσε τον τελευταίο Φαραώ της Αρχαίας Αιγύπτου, καθώς ο γιος της Καισαρίων βασίλεψε μόνο κατ’ όνομα προτού εκτελεστεί.</p>
                    </div>
                </div>

                <div class="accordion-item">
                    <button class="accordion-header">Το κράτος της Συρίας</button>
                    <div class="accordion-content">
                        <p>Ιδρύθηκε από το Σέλευκο. Πρωτεύουσά του ήταν η Αντιόχεια. Διαιρέθηκε σε είκοσι πέντε σατραπείες που τις διοικούσαν στρατηγοί. Οι άποικοι από την Ελλάδα το βοήθησαν οικονομικά, αφού έκαναν την καλλιέργεια της γης πιο αποδοτική. Ο πληθυσμός του ήταν ανομοιογενής.</p>
                    </div>
                </div>

                <div class="accordion-item">
                    <button class="accordion-header">Το κράτος της Περγάμου</button>
                    <div class="accordion-content">
                        <p>Προήλθε από το βασίλειο της Συρίας. Μεγάλη δύναμη απόκτησε στα χρόνια του Άτταλου Α', όταν αυτός κατόρθωσε να αντιμετωπίσει νικηφόρα τους Γαλάτες. Η Πέργαμος ήταν πρωτεύουσα του κράτους. Σ' αυτήν υπήρχαν λαμπρά κτίσματα με κυριότερα την Ακρόπολη και τη Βιβλιοθήκη. Εκεί επινοήθηκε η περγαμηνή, μια νέα μορφή γραφικής ύλης.</p>
                    </div>
                </div>

                <div class="accordion-item">
                    <button class="accordion-header">Αλλαγές που προκάλεσε η ίδρυση νέων κρατών</button>
                    <div class="accordion-content">
                        <p>Βοήθησε στην ανάπτυξη του εμπορίου. Ιδρύθηκαν νέες πόλεις στις οποίες εγκαταστάθηκαν έμποροι και τεχνίτες. Υπήρχε μεγάλη ζήτηση για προϊόντα όπως τα μπαχαρικά, το βαμβάκι, τα μαργαριτάρια, οι πολύτιμοι λίθοι. Η καθημερινή επαφή των Ελλήνων με τους ντόπιους κατοίκους είχε ως αποτέλεσμα να περιοριστούν οι διαφορές τους στα έθιμα, τη γλώσσα και τη θρησκεία.</p>
                    </div>
                </div>

                <div class="accordion-item">
                    <button class="accordion-header">Η τύχη των ελληνιστικών κρατών</button>
                    <div class="accordion-content">
                        <p>Τα κράτη αυτά δέχτηκαν μεγάλο μεταναστευτικό ρεύμα από την Ελλάδα και βοήθησαν στην ανάπτυξη του ελληνικού πολιτισμού. Σταδιακά παρήκμασαν και υποτάχτηκαν στη Ρώμη.</p>
                    </div>
                </div>
            </div>
        </section>

        <section id="founding-of-rome" class="content-block">
            <h3>Η Ίδρυση της Ρώμης</h3>
            <div class="accordion">
                <div class="accordion-item">
                    <button class="accordion-header">Ο μύθος</button>
                    <div class="accordion-content">
                        <p>Ο Ρωμύλος, μαζί με το Ρώμο, σύμφωνα με τη ρωμαϊκή παράδοση, είναι οι πρώτοι ιδρυτές και ο Ρωμύλος ο πρώτος βασιλιάς της Ρώμης. Θεωρούνται δίδυμα παιδιά της ιέρειας της Εστίας, Ρέας Σύλβιας. Η Ρέα Σύλβια ήταν κόρη του βασιλιά Νουμήτορα. Σύμφωνα με το μύθο, ο Αμούλιος, αδελφός του Νουμήτορα, τον έδιωξε από το θρόνο και, για να εξαφανίσει το γένος του, έκανε την κόρη του Εστιάδα (ιέρεια που δεν επιτρεπόταν να παντρευτεί και να κάνει παιδιά). Η Ρέα Σύλβια, παρόλο που ήταν Εστιάδα, γέννησε από τον Άρη το Ρωμύλο και το Ρώμο. Ο Αμούλιος διέταξε να ριχτούν τα παιδιά στον Τίβερη. Το ποτάμι πλημμύρισε κι έβγαλε στις όχθες του τα δυο παιδιά, που έζησαν γιατί πήγαινε καθημερινά και τα θήλαζε μία λύκαινα. Τελικά τα πήρε και τα μεγάλωσε ένας βοσκός. Οι δύο αδελφοί, όταν μεγάλωσαν, έδιωξαν τον Αμούλιο κι αποκατάστησαν στο θρόνο τον παππού τους Νουμήτορα. Μετά, σε ανάμνηση της σωτηρίας τους, θέλησαν να χτίσουν μία πόλη στον Τίβερη. Κατά το χτίσιμο της πόλης (75 π.Χ.) τσακώθηκαν μεταξύ τους κι ο Ρωμύλος σκότωσε το Ρώμο. Έτσι, ο Ρωμύλος έμεινε κυρίαρχος και βασιλιάς της νέας πόλης της Ρώμης.</p>
                    </div>
                </div>

                <div class="accordion-item">
                    <button class="accordion-header">Οι περίοδοι της ρωμαϊκής ιστορίας</button>
                    <div class="accordion-content">
                        <ul>
                            <li>η περίοδος της μοναρχίας, που αρχίζει με τον ιδρυτή της Ρώμης Ρωμύλο (753 π.Χ.) και λήγει με τον Ταρκύνιο τον Υπερήφανο (509 π.Χ.)</li>
                            <li>η περίοδος της ρωμαϊκής δημοκρατίας (509-30 π.Χ.)</li>
                            <li>η περίοδος της Ρωμαϊκής αυτοκρατορίας που υποδιαιρείται σε δύο περιόδους: 1) στην καθαυτό Ρωμαϊκή αυτοκρατορία (30 π.Χ.-395 μ.Χ.), που είναι και η μεγαλύτερη και λαμπρότερη, και 2) στη Δυτική Αυτοκρατορία (395-476 μ.Χ.).</li>
                        </ul>
                    </div>
                </div>
            </div>
        </section>

        <section id="roman-state-power" class="content-block">
            <h3>Το Ρωμαϊκό κράτος αποκτά μεγάλη δύναμη</h3>
            <div class="accordion">
                <div class="accordion-item">
                    <button class="accordion-header">Οι λόγοι ανάπτυξης της Ρώμης</button>
                    <div class="accordion-content">
                        <p>Η Ρώμη απέκτησε γρήγορα δύναμη αρχικά στην ιταλική χερσόνησο και αργότερα σε ολόκληρο τον κόσμο, χάρη στην προνομιακή θέση της. Βρισκόταν στις όχθες του Τίβερη. Εκεί έφταναν ελληνικά και φοινικικά πλοία με άφθονα εμπορεύματα. Στην πόλη επίσης έφταναν συνεχώς κάτοικοι από την ύπαιθρο.</p>
                    </div>
                </div>

                <div class="accordion-item">
                    <button class="accordion-header">Το πολίτευμα</button>
                    <div class="accordion-content">
                        <p>Αρχικά ήταν η βασιλεία. Το 509 π.Χ. οι ευγενείς ανέτρεψαν το βασιλιά και το πολίτευμα απέκτησε δημοκρατικά χαρακτηριστικά. Ιδιαίτερο ρόλο είχαν οι δύο ύπατοι, οι οποίοι εκλέγονταν για ένα χρόνο. Είχαν μεγάλες εξουσίες σε πολιτικά και στρατιωτικά θέματα. Η Σύγκλητος ήταν ένα συμβουλευτικό σώμα. Τα μέλη της ήταν ισόβια και οι αποφάσεις της ήταν σεβαστές.</p>
                    </div>
                </div>

                <div class="accordion-item">
                    <button class="accordion-header">Η ρωμαϊκή κοινωνία</button>
                    <div class="accordion-content">
                        <p>Η ρωμαϊκή κοινωνία αποτελούνταν από δύο κατηγορίες πολιτών, τους πατρικίους και τους πληβείους. Οι πατρίκιοι προέρχονταν από παλιές οικογένειες γαιοκτημόνων. Οι πληβείοι ήταν τα φτωχότερα στρώματα της κοινωνίας. Έκαναν μεγάλους αγώνες για να επιτύχουν την εξίσωσή τους με τους πατρικίους. Όταν έγινε αυτό, η Ρώμη απέκτησε δύναμη που της έδωσε την ευκαιρία να επεκτείνει την κυριαρχία της.</p>
                    </div>
                </div>
            </div>
        </section>

        <section id="expansion-of-rome" class="content-block">
            <h3>Η επέκταση της Ρώμης</h3>
            <div class="accordion">
                <div class="accordion-item">
                    <button class="accordion-header">Πρώιμη επικράτηση</button>
                    <div class="accordion-content">
                        <p>Οι Ρωμαίοι αρχικά επικράτησαν στον ιταλικό βορρά. Αργότερα επικράτησαν στον ιταλικό νότο, όπου ιδιαίτερη άνθιση σημείωναν οι ελληνικές πόλεις. Η τελευταία πόλη που υπέκυψε ήταν οι Συρακούσες (212 π.Χ.). Οι Συρακούσιοι αντιστάθηκαν για μεγάλο διάστημα χάρη στις εφευρέσεις του μεγαλύτερου μηχανικού της αρχαιότητας, του Αρχιμήδη.</p>
                    </div>
                </div>

                <div class="accordion-item">
                    <button class="accordion-header">Η σύγκρουση της Ρώμης με την Καρχηδόνα (Αφρική)</button>
                    <div class="accordion-content">
                        <p>Αιτία της σύγκρουσης ήταν η επιδίωξή των Ρωμαίων για κυριαρχία στην περιοχή της Δυτικής Μεσογείου και της Σικελίας. Η διάρκεια της σύγκρουσης ήταν μεγάλη. Οι δύο αντίπαλοι πολέμησαν σκληρά για περίπου δύο αιώνες. Ο Καρχηδόνιος στρατηγός Αννίβας επιχείρησε να χτυπήσει τους Ρωμαίους στην ίδια τους τη χώρα. Από τα Πυρηναία, διέσχισε τις Άλπεις και εισέβαλε στην Ιταλία. Πέτυχε εντυπωσιακή νίκη στις Κάνες (216 π.Χ.). Ο κίνδυνος για τη Ρώμη ήταν μεγάλος. Οι Ρωμαίοι όμως αντιστάθηκαν και ο Αννίβας έλυσε την πολιορκία. Οι Ρωμαίοι μετέφεραν τον πόλεμο στην Αφρική. Ο Αννίβας επέστρεψε έπειτα από απόφαση των Καρχηδονίων. Η μάχη που έκρινε τη σύγκρουση δόθηκε στη Ζάμα (202 π.Χ.), όπου ο ρωμαϊκός στρατός με ηγέτη το Σκιπιώνα νίκησε. Οι Καρχηδόνιοι υποχρεώθηκαν να πληρώσουν μεγάλη πολεμική αποζημίωση και να καταστρέψουν το στόλο τους. Η Καρχηδόνα καταστράφηκε οριστικά το 146 π.Χ., όταν άρχισε να αποκτά και πάλι ισχύ, γεγονός που ανησύχησε τους Ρωμαίους.</p>
                    </div>
                </div>

                <div class="accordion-item">
                    <button class="accordion-header">Οι εσωτερικές εξελίξεις μέχρι την εποχή του Οκταβιανού Αυγούστου</button>
                    <div class="accordion-content">
                        <p>Στα τέλη του 2ου αι. π.Χ. οι αδερφοί Τιβέριος και Γάιος Γράκχος επιδόθηκαν σε μεγάλες μεταρρυθμίσεις. Από τότε ως το τέλος του 1ου αι. π.Χ. η δημοκρατία συγκλονίστηκε από εμφύλιους πολέμους. Κυριότεροι άντρες που αναδείχτηκαν ήταν ο Μάριος, ο Σύλλας, ο Μάρκος Αντώνιος, ο Πομπήιος και ο Ιούλιος Καίσαρας. Ο Ιούλιος Καίσαρας κατέκτησε τη νοτιοδυτική Ευρώπη. Δολοφονήθηκε το 44 π.Χ. Ο Οκταβιανός Αύγουστος εγκαθίδρυσε μοναρχικό πολίτευμα που εξελίχθηκε σε Αυτοκρατορία.</p>
                    </div>
                </div>
            </div>
        </section>

        <section id="subjugation-greek-world" class="content-block">
            <h3>Η υποταγή του ελληνικού κόσμου</h3>
            <div class="accordion">
                <div class="accordion-item">
                    <button class="accordion-header">Γενικά</button>
                    <div class="accordion-content">
                        <p>Οι Ρωμαίοι στρέφονται εναντίον του ελληνικού κόσμου. Οι Έλληνες παρουσιάζονται διαιρεμένοι πολιτικά και αποδυναμωμένοι. Πολλοί Έλληνες έχουν μεταναστεύσει και το κέντρο του ελληνισμού μεταφέρεται ανατολικότερα και το λιμάνι του Πειραιά αποδυναμώνεται. Οι Έλληνες δεν έχουν κατανοήσει την απειλή της Ρώμης, με εξαίρεση ορισμένα πρόσωπα, όπως ο Αγέλαος ο Αιτωλός.</p>
                    </div>
                </div>

                <div class="accordion-item">
                    <button class="accordion-header">Η πολιτική του «διαίρει και βασίλευε»</button>
                    <div class="accordion-content">
                        <p>Οι πιο ισχυρές δυνάμες, που μπορούσαν να αντισταθούν στους Ρωμαίους, ήταν η Μακεδονία, η Αχαϊκή συμπολιτεία και Αιτωλική συμπολιτεία. Οι Ρωμαίοι φρόντιζαν να καλλιεργούν τις διαφορές που είχαν οι πόλεις μεταξύ τους, για να τις αποδυναμώνουν. Ακολουθούσαν την πολιτική του «διαίρει και βασίλευε».</p>
                    </div>
                </div>

                <div class="accordion-item">
                    <button class="accordion-header">Η υποταγή της Μακεδονίας</button>
                    <div class="accordion-content">
                        <p>Οι Ρωμαίοι βοηθούν το συνασπισμό που δημιουργήθηκε εναντίον του βασιλιά της Μακεδονίας Φιλίππου Ε'. Ο Ρωμαίος στρατηγός Φλαμινίνος μαζί με τις δυνάμεις της Αιτωλικής συμπολιτείας νικά το Φίλιππο στη θέση Κυνός Κεφαλές (197 π.Χ.). Η Μακεδονία πληρώνει πολεμική αποζημίωση και αναγκάζεται να αναγνωρίσει την ελευθερία των ελληνικών πόλεων και των Συμπολιτειών. Ο Φλαμινίνος τον επόμενο χρόνο διακηρύττει την ελευθερία των Ελλήνων. Η Μακεδονία εξακολουθεί να διατηρεί ισχυρές στρατιωτικές δυνάμεις. Χάνει οριστικά την ανεξαρτησία της, όταν τα στρατεύματά της ηττώνται στην Πύδνα (168 π.Χ.) και ο βασιλιάς της Περσέας αιχμαλωτίζεται. Μετά την υποταγή της Μακεδονίας οι Ρωμαίοι υπέταξαν εύκολα τις υπόλοιπες ελληνικές πόλεις. Την τελευταία αντίσταση προέβαλαν οι δυνάμεις της Αχαϊκής συμπολιτείας κοντά στον Ισθμό (146 π.Χ.). Με εντολή του Ρωμαίου στρατηγού Μόμμιου η Κόρινθος καταστράφηκε οριστικά και οι κάτοικοί της πουλήθηκαν ως δούλοι. Το 30 π.Χ. ο Οκταβιανός κατέκτησε την Αλεξάνδρεια και μετέτρεψε την Αίγυπτο σε επαρχία του ρωμαϊκού κράτους.</p>
                    </div>
                </div>
            </div>
        </section>

        <section id="roman-peace" class="content-block">
            <h3>Η Ρωμαϊκή ειρήνη</h3>
            <div class="accordion">
                <div class="accordion-item">
                    <button class="accordion-header">Χαρακτηριστικά της Ρωμαϊκής Ειρήνης</button>
                    <div class="accordion-content">
                        <p>Ο Οκταβιανός μετά την υποταγή της Αιγύπτου (30 π.Χ.) επιβάλλει νέο τρόπο διακυβέρνησης και συγκεντρώνει στο πρόσωπό του αξιώματα και τίτλους. Ονομάζεται Αύγουστος (σεβαστός). Λαμβάνει τον τίτλο του αυτοκράτορα, γίνεται αρχηγός του στρατού, νομοθετεί και απονέμει δικαιοσύνη. Με το αξίωμα του ποντίφηκα (αρχιερέα) ελέγχει τη θρησκευτική ζωή. Διατηρεί τα όργανα του δημοκρατικού καθεστώτος (εκκλησίες, Σύγκλητος, άρχοντες), τα οποία χάνουν όμως την ουσιαστική τους δύναμη. Τους τρεις επόμενους αιώνες η δύναμη των αυτοκρατόρων μεγαλώνει. Στις αρχές του 2ου αι. μ.Χ. η αυτοκρατορία επεκτείνεται στη Δακία (σημερινή Ρουμανία) και προς την Ανατολή. Η αυτοκρατορία εκτείνεται σε μια τεράστια έκταση γύρω από τη Μεσόγειο από την Αγγλία προς βορρά μέχρι την Άνω Αίγυπτο προς νότο. Οι επαρχίες διοικούνται από κυβερνήτες που διορίζονται από τον αυτοκράτορα. Ο κυβερνήτης έχει ως βοηθούς κρατικούς υπαλλήλους. Αποστολή του στρατού είναι η εξασφάλιση της τάξης και της ασφάλειας. Τον συγκροτούν μισθοφόροι (περίπου 400.000). Διαιρείται σε τριάντα λεγεώνες που είναι εγκατεστημένες στα σύνορα. Οι επαρχίες λόγω της ειρήνης ευημερούν. Οι κυβερνήτες των επαρχιών ελέγχονται από τον αυτοκράτορα και τη Σύγκλητο, γεγονός που περιορίζει τις αυθαιρεσίες. Πραγματοποιούνται μεγάλα έργα (λιμάνια, δρόμοι) που συντελούν στην ανάπτυξη του εμπορίου. Αυξάνει η παραγωγή. Κάθε επαρχία ειδικεύεται σ' έναν κλάδο της παραγωγής (π.χ. ναυπηγική, υφαντική, κτηνοτροφία κ.ά.). Όλο και περισσότεροι κάτοικοι των επαρχιών αποκτούν το δικαίωμα του Ρωμαίου πολίτη. Άνθρωποι και ιδέες-αντιλήψεις διακινούνται ελεύθερα. Οι κατακτημένοι λαοί θεωρούν ότι η προσωπικότητά τους είναι σεβαστή. Έτσι σπάνια εξεγείρονται εναντίον των κατακτητών τους.</p>
                    </div>
                </div>
            </div>
        </section>

        <section id="crisis-and-persecutions" class="content-block">
            <h3>3ος αιώνας μ.Χ.</h3>
            <div class="accordion">
                <div class="accordion-item">
                    <button class="accordion-header">Η Ρωμαϊκή αυτοκρατορία σε κρίση</button>
                    <div class="accordion-content">
                        <p>Η κρίση εκδηλώθηκε μετά το θάνατο του Μάρκου Αυρήλιου. Κυριότερα συμπτώματα της κρίσης: Το πρόβλημα της διαδοχής στο αυτοκρατορικό αξίωμα δεν είχε λυθεί με αποτέλεσμα πολλές φορές η αυτοκρατορική φρουρά, οι Πραιτοριανοί, και τα στρατεύματα της επαρχίας να επιβάλλουν τον υποψήφιο της προτίμησής τους. Πολλές φορές σημειώνονταν πολεμικές συγκρούσεις και οι αυτοκράτορες διαδέχονταν ο ένας τον άλλον σε κλίμα πλήρους αναρχίας. Οι εξωτερικοί εχθροί εκμεταλλεύονταν την κατάσταση αυτή, διασπούσαν τα οχυρωμένα σύνορα και εισέβαλλαν στα εδάφη της αυτοκρατορίας. Οι επιδρομές των βαρβάρων στην αυτοκρατορία δεν ήταν εύκολο να αντιμετωπιστούν από έναν άντρα.</p>
                    </div>
                </div>

                <div class="accordion-item">
                    <button class="accordion-header">Το σχέδιο του Διοκλητιανού</button>
                    <div class="accordion-content">
                        <p>Μοιράζεται την εξουσία με το Μαξιμίνο, ο οποίος έλαβε τον τίτλο του αύγουστου. Το 293 μ.Χ. καθένας από τους δύο αύγουστους προσλαμβάνει ένα βοηθό, τον καίσαρα, ο οποίος ασκεί πλήρη εξουσία στην περιοχή του. Έτσι η Αυτοκρατορία διοικείται από μία Τετραρχία. Η αυτοκρατορία χωρίζεται σε τέσσερα τμήματα:</p>
                        <ul>
                            <li>Μικρά Ασία, Συρία Αίγυπτος, Θράκη που διοικεί ένας Αύγουστος</li>
                            <li>Βαλκάνια, που διοικεί ένας Καίσαρας</li>
                            <li>Ιταλία, Ιλλυρία και Αφρική που διοικεί ένας Αύγουστος</li>
                            <li>Γαλλία, Ισπανία και Βρετανία που διοικεί ένας Καίσαρας</li>
                        </ul>
                        <p>Η Ρώμη παρέμενε θεωρητικά πρωτεύουσα του κράτους. Οι Τετραρχίες όμως είχαν την έδρα τους σε άλλες πόλεις. Ο Διοκλητιανός μετέφερε την έδρα του στη Νικομήδεια της Βιθυνίας, περιοχή όπου κυριαρχούσε το ελληνικό στοιχείο και ο ελληνικός τρόπος ζωής. Το κέντρο βάρους της αυτοκρατορίας μετατοπίζεται στα ανατολικά.</p>
                    </div>
                </div>

                <div class="accordion-item">
                    <button class="accordion-header">Οι διωγμοί των Χριστιανών</button>
                    <div class="accordion-content">
                        <p>Οι Χριστιανοί αποφεύγουν την επιδεικτική δημόσια ζωή και εκτελούν μυστικά τις λατρευτικές τους εκδηλώσεις. Αυτό τους καθιστά ύποπτους. Η αντίθεσή τους στη λατρεία του αυτοκράτορα Θεωρείται επικίνδυνη για την ενότητα του κράτους. Στους δύο πρώτους αιώνες μ.Χ. οι διωγμοί σε βάρος των Χριστιανών δεν ήταν συστηματικοί. Στη διάρκεια του 3ου αι. μ.Χ. εξαπολύονται φοβεροί διωγμοί σε βάρος τους σε όλη την έκταση της αυτοκρατορίας από τους αυτοκράτορες Δέκιο (249-251) και Διοκλητιανό (284-305).</p>
                    </div>
                </div>
            </div>
        </section>

    </main>

    <footer>
        <p>Δημιουργία / Επιμέλεια: Παναγιώτης Δόμβρος, Διευθυντής 1ου Γυμνασίου Πυλαίας ©2025-26</p>
    </footer>

    <script src="script.js"></script>
</body>
</html>