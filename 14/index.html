<!DOCTYPE html>
<html lang="el">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ιστορία Β' Γυμνασίου: Οι Σταυροφορίες και η Πρώτη Άλωση της Πόλης</title>
    <link rel="stylesheet" href="style.css">
</head>
<body>

    <header>
        <h1>Ιστορία Β' Γυμνασίου: Περίοδος της Κρίσης του Βυζαντίου</h1>
        <h2>ΚΕΦΑΛΑΙΟ IV: ΠΕΡΙΟΔΟΣ ΤΗΣ ΚΡΙΣΗΣ ΤΟΥ ΒΥΖΑΝΤΙΟΥ (1025 - 1453)</h2>
    </header>

    <main>
        <section id="crusades-first-fall-of-city" class="content-block">
            <h3>1. Οι σταυροφορίες και η πρώτη άλωση της Πόλης</h3>
            <div class="key-terms">
                <h4>Όροι-κλειδιά της ενότητας:</h4>
                <ul>
                    <li>Σταυροφορίες</li>
                    <li>προσκυνήματα</li>
                    <li>ιερός πόλεμος</li>
                    <li>εκτροπή τέταρτης σταυροφορίας</li>
                    <li>άλωση Πόλης</li>
                    <li>διανομή Ρωμανίας</li>
                </ul>
            </div>

            <figure>
                <img src="1.jpg" alt="Σκηνές από την επίσκεψη του Ουρβανού Β΄ στη Γαλλία.">
                <figcaption>Σκηνές από την επίσκεψη του Ουρβανού Β΄ στη Γαλλία. Μικρογραφία. Χειρόγραφο του 12ου αι. (Παρίσι, Εθνική Βιβλιοθήκη)</figcaption>
            </figure>

            <h4>α. Ορισμός και παράγοντες</h4>
            <p>Οι σταυροφορίες ήταν μια <strong>κίνηση που εκδηλώθηκε στη Δύση τον 11ο αι</strong>., προήλθε από πρωτοβουλία των παπών <strong>και απέβλεπε στην απελευθέρωση του Πανάγιου Τάφου και των Αγίων Τόπων</strong> που είχαν κατακτήσει οι Σελτζούκοι (1077).</p>
            <p>Παράγοντες που επηρέασαν τη διαμόρφωσή τους ήταν η φημολογία για τις ωμότητες Αράβων και Τούρκων κατά των προσκυνητών, τα οικονομικά προβλήματα της Δύσης και το κάλεσμα για βοήθεια που απηύθυνε ο αυτοκράτορας Αλέξιος Α΄ Κομνηνός στους ηγεμόνες της Δύσης.</p>

            <h4>β. Ο Αλέξιος Α' και η πρώτη σταυροφορία</h4>
            <p>Ο Αλέξιος Α' Κομνηνός εκμεταλλεύτηκε το ενδιαφέρον της Δύσης για τους Αγίους Τόπους. Με πρεσβείες παρακίνησε τον πάπα και τους κοσμικούς ηγεμόνες της Δύσης να αναλάβουν εκστρατεία για την απελευθέρωση των Αγίων Τόπων από τους Τούρκους. Ο αυτοκράτορας υποσχέθηκε να στηρίξει τους σταυροφόρους με πλοία, χρήματα και τρόφιμα, υπό τον όρο ότι θα αποδίδονταν στο Βυζάντιο οι παλαιότερες κτήσεις του που θα ανακτούσαν οι σταυροφόροι από τους Τούρκους. Η συμφωνία αυτή, που επισφραγίστηκε με όρκους, είχε ευνοϊκά αποτελέσματα για το Βυζάντιο, καθώς μπόρεσε να αποκαταστήσει την κυριαρχία του στη δυτική Μικρά Ασία.</p>
            
            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Θεόδωρος Σκουταριώτης (ιστορικός 13ου αι.)</h5>
                                <p>Ο Αλέξιος στοχάστηκε ότι δεν ήταν σε θέση να σηκώσει μόνος του το βάρος αυτού του πολύ σημαντικού αγώνα και συνειδητοποίησε ότι ήταν ανάγκη να συμμαχήσει με τους Ιταλούς. Αυτό έγινε με προφάσεις, έξυπνη χειραγώγηση και επιδεξιότητα. Πράγματι βρήκε μια θεόσταλτη πρόφαση στο ότι οι Λατίνοι θεωρούσαν ανυπόφορο που οι Τούρκοι έλεγχαν τα Ιεροσόλυμα και το ζωοποιό τάφο του Σωτήρα Χριστού.</p>
                                <p>Έστειλε πρεσβείες στον επίσκοπο της πρεσβυτέρας Ρώμης και σ' αυτούς που ονομάζονται βασιλείς και ευγενείς σ' αυτές τις περιοχές της Δύσης και, επιστρατεύοντας κατάλληλα επιχειρήματα, παρακίνησε πολλούς να εγκαταλείψουν τις πατρίδες τους και πέτυχε να τους κατευθύνει προς αυτό το σκοπό. Γι' αυτό χιλιάδες και μυριάδες από αυτούς [...] διέσχισαν το Ιόνιο προς την Κωνσταντινούπολη. Ο Αλέξιος, αφού αντάλλαξε όρκους πίστης και έκανε συνθήκες μ' αυτούς, εκστράτευσε στην Ανατολή και [...] ανάγκασε γρήγορα τους Πέρσες να εγκαταλείψουν τις χώρες των Ρωμαίων, απελευθέρωσε τις πόλεις και αποκατέστησε τη ρωμαϊκή δύναμη στην Ανατολή.</p>
                                <p><em>Κ. Σάθας, Bibliotheca Graeca medii aevi (Παρίσι 1894), τ. 2, 184-185.</em></p>
                                <button class="flip-button">Διάβασε την Ανάλυση</button>
                            </div>
                            <div class="flip-card-back">
                                <h5>Ανάλυση Πηγής</h5>
                                <p>Το παράθεμα προέρχεται από τον Θεόδωρο Σκουταριώτη, ιστορικό του 13ου αι., και αναφέρεται στην πολιτική που ακολούθησε ο Αλέξιος Α΄ Κομνηνός έναντι των Δυτικών. Με κατάλληλα επιχειρήματα ο αυτοκράτορας έπεισε καταρχήν τους Δυτικούς να οργανώσουν σταυροφορία εναντίον των Τούρκων. Έτσι παρακίνησε μυριάδες από αυτούς να διασχίσουν το Ιόνιο και να φτάσουν στην Κωνσταντινούπολη. Ακολούθως υπέγραψε μαζί τους ένορκες συμφωνίες. Δυνάμει των συμφωνιών αυτών και μετά τις επιτυχίες των σταυροφόρων αποκατέστησε τη βυζαντινή κυριαρχία στο δυτικό τμήμα της Μικράς Ασίας.</p>
                                <button class="flip-button">Πίσω στην Πηγή</button>
                            </div>
                        </div>
                    </div>
                </div>
            </div>

            <h4>γ. Οι τρεις πρώτες σταυροφορίες</h4>
            <p>Η Πρώτη Σταυροφορία (1096-1099) κηρύχθηκε από τον πάπα Ουρβανό Β' στην Κλερμόν της Γαλλίας το 1095. Είχε κυρίως θρησκευτικό χαρακτήρα, αν και τα οικονομικά προβλήματα όπως ο υπερπληθυσμός και η έλλειψη γης έπαιξαν κάποιο ρόλο. Στην αρχή προηγήθηκαν οι ανοργάνωτες λαϊκές μάζες, οι οποίες εξολοθρεύτηκαν από τους Τούρκους. Ακολούθησαν οι φεουδάρχες που νίκησαν τους Τούρκους. Οι σταυροφόροι ανέκτησαν εδάφη της Μικράς Ασίας και τα παραχώρησαν στο Βυζάντιο. Οι φεουδάρχες ίδρυσαν αυτοτελή κρατίδια στη Συρία και την Παλαιστίνη.</p>
            <figure>
                <img src="3.jpg" alt="Η κατάληψη της Αντιόχειας από τους σταυροφόρους (3 Ιουνίου 1098).">
                <figcaption>Η κατάληψη της Αντιόχειας από τους σταυροφόρους (3 Ιουνίου 1098). Μικρογραφία γαλλικού χειρογράφου του 14ου αι. (Chantilly, Μουσείο Condé).</figcaption>
            </figure>
            <p>Οι επόμενες δύο σταυροφορίες (12ος αι.) δεν είχαν επιτυχία. Κατά την Τρίτη Σταυροφορία, το Βυζάντιο έχασε την Κύπρο, η οποία καταλήφθηκε από τους Δυτικούς το 1192. Το νησί παρέμεινε υπό τον έλεγχο των Δυτικών για τέσσερις αιώνες.</p>

            <div class="timeline-section">
                <h4>Χρονολόγιο Σταυροφοριών</h4>
                <img src="timeline.jpg" alt="Γραμμή χρόνου γεγονότων" class="timeline-image">
                <div class="timeline-events">
                    <span class="timeline-event" data-info="Μάχη του Μαντζικέρτ (1071).">1071: Μάχη Μαντζικέρτ</span>
                    <span class="timeline-event" data-info="Κήρυξη Α΄ Σταυροφορίας (Κλερμόν, 1095).">1095: Α΄ Σταυροφορία</span>
                    <span class="timeline-event" data-info="Κατάληψη Κύπρου από Δυτικούς (1192).">1192: Κύπρος υπό Δυτικούς</span>
                    <span class="timeline-event" data-info="Άλωση Κωνσταντινούπολης από Δ΄ Σταυροφορία (1204).">1204: Δ΄ Σταυροφορία & Άλωση Πόλης</span>
                </div>
            </div>

            <h4>δ. Η Τέταρτη Σταυροφορία</h4>
            <p>Μετά την Πρώτη Σταυροφορία, τα θρησκευτικά κίνητρα υποχώρησαν και κυριάρχησαν τα υλικά κίνητρα. Το αποκορύφωμα αυτής της εξέλιξης σημειώθηκε με την Τέταρτη Σταυροφορία. Οι σταυροφόροι, οι οποίοι αρχικά είχαν στόχο την Αίγυπτο και τη Συρία, κατέλαβαν τελικά την Κωνσταντινούπολη το 1204.</p>
            <figure>
                <img src="2.jpg" alt="Η άλωση της Κωνσταντινούπολης από τους Λατίνους (1204).">
                <figcaption>Η άλωση της Κωνσταντινούπολης από τους Λατίνους (1204). Ψηφιδωτή παράσταση του δαπέδου της εκκλησίας του Αγίου Ιωάννη του Ευαγγελιστή της Ραβέννας.</figcaption>
            </figure>
            <p>Η εκτροπή της σταυροφορίας οφείλεται στις ενέργειες του δόγη της Βενετίας, Ερρίκου Δάνδολου, ο οποίος αξιοποίησε πρόσκληση του Αλέξιου Άγγελου (ο οποίος αποσκοπούσε στην επάνοδο του πατέρα του, Ισαάκιου Άγγελου, στο θρόνο της Βυζαντινής Αυτοκρατορίας). Οι σταυροφόροι αρχικά παρέδωσαν την πόλη στον Ισαάκιο Άγγελο, αλλά όταν αυτός δεν εξόφλησε το χρέος του, την κατέλαβαν, πραγματοποιώντας πρωτοφανείς σφαγές και λεηλασίες το 1204.</p>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Η συμφωνία σταυροφόρων και Αγγέλων</h5>
                                <p>[Την 1-1-1203] ξαναγύρισαν οι αγγελιοφόροι από τη Γερμανία [...] και είπαν: «Κύριοι, παραγγέλνει ο βασιλιάς, θα σας στείλω τον αδελφό της γυναίκας μου [...]. Πριν απ' όλα, αν δώσει ο Θεός και του επιστρέψετε την κληρονομιά του, θα κάνει όλη την αυτοκρατορία της Ρωμανίας να υπακούει στη Ρώμη, απ' όπου αυτή χωρίστηκε. Ύστερα ξέρει πως έχετε ξοδέψει τα χρήματά σας και πως είσαστε φτωχοί. Εκείνος θα σας δώσει 200.000 αργυρά μάρκα και τροφές για όλο το στρατό και μικρούς και μεγάλους. Και θα έλθει ο ίδιος προσωπικά μαζί σας στη γη της Βαβυλώνας (Αίγυπτος), ή θα στείλει εκεί, αν το κρίνετε καλύτερο, 10.000 άνδρες με δικά του έξοδα για ένα χρόνο...» Έτσι πήγαν στο κατάλυμα του δόγη και κάλεσαν τους αγγελιοφόρους και έκλεισαν τη συμφωνία με τους προαναφερόμενους όρους, με όρκους και σφραγισμένα έγγραφα.</p>
                                <p><em>Γουλιέλμος Βιλλεαρδουίνος, Η κατάκτηση της Κωνσταντινούπολης, μετ. Κ. Αντύπας, Αθήνα 1985, 59-60.</em></p>
                                <button class="flip-button">Διάβασε την Ανάλυση</button>
                            </div>
                            <div class="flip-card-back">
                                <h5>Ανάλυση Πηγής</h5>
                                <p>Το παράθεμα προέρχεται από τον χρονογράφο Γουλιέλμο Βιλλεαρδουίνο και περιλαμβάνει τη συμφωνία μεταξύ του βενετού δόγη Ερρίκου Δάνδολου, αρχηγού της Δ΄ σταυροφορίας, και των εκπροσώπων του έκπτωτου βυζαντινού αυτοκράτορα Ισαάκιου Κομνηνού και του γιου του Αλέξιου. Οι τελευταίοι ζήτησαν τη συνδρομή των σταυροφόρων για την ανάκτηση του θρόνου και σε αντάλλαγμα υποσχέθηκαν χρήματα, στρατό για τη σταυροφορία και υποταγή της ανατολικής στη δυτική εκκλησία.</p>
                                <button class="flip-button">Πίσω στην Πηγή</button>
                            </div>
                        </div>
                    </div>
                </div>
            </div>

            <h4>ε. Συνέπειες της κατάκτησης της Κωνσταντινούπολης από τους Λατίνους</h4>
            <p>Με την κατάκτησή της από τους Λατίνους, η Κωνσταντινούπολη υπέστη μια ηθική ήττα, καθώς για πρώτη φορά από την ίδρυσή της έπεσε σε ξένα χέρια. Έχασε μεγάλο μέρος του πλούτου της, αφού οι θησαυροί της λεηλατήθηκαν. Τα ιερά της Ορθόδοξης Εκκλησίας βεβηλώθηκαν, οι εικόνες ποδοπατήθηκαν και οι ναοί μετατράπηκαν σε στάβλους.</p>
            <p>Η Βυζαντινή Αυτοκρατορία διαλύθηκε, και στη θέση της δημιουργήθηκαν πολλά λατινικά και ελληνικά κρατίδια. Στον ελληνικό χώρο ξεκίνησε η περίοδος της Λατινοκρατίας. Οι κατακτητές έδειξαν υπεροψία και περιφρόνηση προς τους "σχισματικούς" Έλληνες, οι οποίοι αντιστάθηκαν στους Λατίνους, με ελάχιστες εξαιρέσεις.</p>
            
            <h4>στ. Αντιμετώπιση της πολιτισμικής κληρονομιάς</h4>
            <p>Η συμπεριφορά των σταυροφόρων χαρακτηρίστηκε από βιαιότητα και έλλειψη σεβασμού προς την πολιτισμική κληρονομιά του ελλαδικού χώρου. Προχώρησαν στην αρπαγή και την καταστροφή έργων τέχνης και χειρογράφων. Μεγάλες καταστροφές προκλήθηκαν σε πόλεις όπως η Κωνσταντινούπολη, όπου φιλοξενούνταν έργα τέχνης ανυπολόγιστης αξίας. Κατέστρεψαν κλασικά έργα τέχνης ή τα έλιωσαν για να κόψουν νομίσματα. Ελάχιστα μόνο σώθηκαν και μεταφέρθηκαν στη Δύση. Ιδιαίτερα μεγάλες καταστροφές υπέστησαν τα χειρόγραφα, με ελάχιστα να διασώζονται μέχρι την Αναγέννηση.</p>
        </section>

        <section id="quiz-crusades-section" class="content-block">
            <h3>Δοκίμασε τις γνώσεις σου! (Σταυροφορίες)</h3>
            <div class="quiz-container">
                <h4>Κουίζ Πολλαπλών Επιλογών</h4>
                <div class="question-block">
                    <p>1. Ποιος ήταν ο κύριος στόχος των Σταυροφοριών αρχικά;</p>
                    <div class="options">
                        <button class="option" data-correct="false">Η κατάκτηση νέων εδαφών στην Ευρώπη</button>
                        <button class="option" data-correct="true">Η απελευθέρωση του Πανάγιου Τάφου και των Αγίων Τόπων</button>
                        <button class="option" data-correct="false">Η οικονομική ενίσχυση της Δύσης</button>
                        <button class="option" data-correct="false">Η επέκταση της Βυζαντινής Αυτοκρατορίας</button>
                    </div>
                    <div class="feedback"></div>
                </div>
                <div class="question-block">
                    <p>2. Ποιος Βυζαντινός αυτοκράτορας απηύθυνε κάλεσμα για βοήθεια στους ηγεμόνες της Δύσης;</p>
                    <div class="options">
                        <button class="option" data-correct="false">Ιουστινιανός Α'</button>
                        <button class="option" data-correct="false">Μανουήλ Α' Κομνηνός</button>
                        <button class="option" data-correct="true">Αλέξιος Α' Κομνηνός</button>
                        <button class="option" data-correct="false">Κωνσταντίνος Θ' Μονομάχος</button>
                    </div>
                    <div class="feedback"></div>
                </div>
                <div class="question-block">
                    <p>3. Ποια ήταν η έμμεση συνέπεια της Τρίτης Σταυροφορίας για το Βυζάντιο;</p>
                    <div class="options">
                        <button class="option" data-correct="false">Η ενίσχυση του βυζαντινού στόλου</button>
                        <button class="option" data-correct="true">Η απώλεια της Κύπρου</button>
                        <button class="option" data-correct="false">Η ανακατάληψη της Μικράς Ασίας</button>
                        <button class="option" data-correct="false">Η βελτίωση των σχέσεων με τη Δύση</button>
                    </div>
                    <div class="feedback"></div>
                </div>
                <div class="question-block">
                    <p>4. Ποιος δόγης της Βενετίας επηρέασε την εκτροπή της Τέταρτης Σταυροφορίας προς την Κωνσταντινούπολη;</p>
                    <div class="options">
                        <button class="option" data-correct="false">Μάρκο Πόλο</button>
                        <button class="option" data-correct="true">Ερρίκος Δάνδολος</button>
                        <button class="option" data-correct="false">Αντρέα Γκρίττι</button>
                        <button class="option" data-correct="false">Φραντσέσκο Φόσκαρι</button>
                    </div>
                    <div class="feedback"></div>
                </div>
            </div>

            <div class="quiz-container true-false-quiz">
                <h4>Άσκηση Σωστού/Λάθους</h4>
                <div class="question-block">
                    <p>1. Οι σταυροφορίες ξεκίνησαν τον 12ο αιώνα.</p>
                    <div class="options">
                        <button class="option" data-correct="false">Σωστό</button>
                        <button class="option" data-correct="true">Λάθος</button>
                    </div>
                    <div class="feedback"></div>
                </div>
                <div class="question-block">
                    <p>2. Η πρώτη σταυροφορία είχε κυρίως οικονομικό χαρακτήρα.</p>
                    <div class="options">
                        <button class="option" data-correct="false">Σωστό</button>
                        <button class="option" data-correct="true">Λάθος</button>
                    </div>
                    <div class="feedback"></div>
                </div>
                <div class="question-block">
                    <p>3. Η συμφωνία μεταξύ των Αγγέλων και των σταυροφόρων περιλάμβανε την υποταγή του Πατριαρχείου Κωνσταντινούπολης στη Ρώμη.</p>
                    <div class="options">
                        <button class="option" data-correct="true">Σωστό</button>
                        <button class="option" data-correct="false">Λάθος</button>
                    </div>
                    <div class="feedback"></div>
                </div>
                <div class="question-block">
                    <p>4. Με την κατάκτηση της Κωνσταντινούπολης το 1204, η Βυζαντινή Αυτοκρατορία ενισχύθηκε.</p>
                    <div class="options">
                        <button class="option" data-correct="false">Σωστό</button>
                        <button class="option" data-correct="true">Λάθος</button>
                    </div>
                    <div class="feedback"></div>
                </div>
            </div>
        </section>

        <section id="summary-crusades-section" class="content-block">
            <h3>Περίληψη Ενότητας (Οι Σταυροφορίες και η Πρώτη Άλωση της Πόλης)</h3>
            <div class="accordion">
                <div class="accordion-item">
                    <button class="accordion-header">Κύρια Σημεία της Ενότητας</button>
                    <div class="accordion-content">
                        <div id="summary-content-crusades">
                            <h4>1. Οι σταυροφορίες και η πρώτη άλωση της Πόλης</h4>
                            <h5>α. Ορισμός και παράγοντες</h5>
                            <ul>
                                <li>Οι σταυροφορίες ήταν κίνηση από τη Δύση (11ος αι.), με πρωτοβουλία των παπών, για απελευθέρωση Αγίων Τόπων από Σελτζούκους.</li>
                                <li>Παράγοντες: φημολογία για ωμότητες Τούρκων/Αράβων, οικονομικά προβλήματα Δύσης, κάλεσμα βοήθειας Αλεξίου Α' Κομνηνού.</li>
                            </ul>
                            <h5>β. Ο Αλέξιος Α' και η πρώτη σταυροφορία</h5>
                            <ul>
                                <li>Ο Αλέξιος Α' εκμεταλλεύτηκε το ενδιαφέρον της Δύσης. Παρακίνησε πάπα/ηγεμόνες για εκστρατεία.</li>
                                <li>Υποσχέθηκε στήριξη (πλοία, χρήματα, τρόφιμα) με αντάλλαγμα την απόδοση ανακτημένων βυζαντινών κτήσεων.</li>
                                <li>Η συμφωνία είχε ευνοϊκά αποτελέσματα για το Βυζάντιο, αποκαθιστώντας την κυριαρχία στη δυτική Μικρά Ασία.</li>
                            </ul>
                            <h5>γ. Οι τρεις πρώτες σταυροφορίες</h5>
                            <ul>
                                <li>Πρώτη Σταυροφορία (1096-1099): Κηρύχθηκε από πάπα Ουρβανό Β' (Κλερμόν, 1095). Είχε κυρίως θρησκευτικό χαρακτήρα.</li>
                                <li>Λαϊκές μάζες εξολοθρεύτηκαν, φεουδάρχες νίκησαν Τούρκους, ανέκτησαν και παραχώρησαν εδάφη στο Βυζάντιο.</li>
                                <li>Φεουδάρχες ίδρυσαν κρατίδια σε Συρία/Παλαιστίνη.</li>
                                <li>Επόμενες δύο σταυροφορίες (12ος αι.) ανεπιτυχείς. Το Βυζάντιο έχασε την Κύπρο (1192), η οποία παρέμεινε σε Δυτικούς 4 αιώνες.</li>
                            </ul>
                            <h5>δ. Η Τέταρτη Σταυροφορία</h5>
                            <ul>
                                <li>Μετά την πρώτη, κυριάρχησαν τα υλικά κίνητρα. Κορύφωση στην Τέταρτη Σταυροφορία.</li>
                                <li>Σταυροφόροι, με αρχικό στόχο Αίγυπτο/Συρία, κατέλαβαν την Κωνσταντινούπολη (1204).</li>
                                <li>Εκτροπή λόγω ενεργειών δόγη Βενετίας Ερρίκου Δάνδολου και πρόσκλησης Αλεξίου Αγγέλου.</li>
                                <li>Οι σταυροφόροι αρχικά παρέδωσαν την πόλη στον Ισαάκιο Άγγελο, αλλά μετά την μη εξόφληση χρέους, την κατέλαβαν με σφαγές και λεηλασίες (1204).</li>
                                <li>Συμφωνία Αγγέλων-Σταυροφόρων/Βενετών: Βοήθεια για θρόνο, υποταγή Πατριαρχείου Ρώμης, 200.000 αργυρά μάρκα και τροφές, ενίσχυση εκστρατείας στην Αίγυπτο.</li>
                            </ul>
                            <h5>ε. Συνέπειες της κατάκτησης της Κωνσταντινούπολης από τους Λατίνους</h5>
                            <ul>
                                <li>Ηθική ήττα (πρώτη πτώση σε ξένα χέρια). Μεγάλη απώλεια πλούτου λόγω λεηλασιών.</li>
                                <li>Βεβήλωση Ορθόδοξης Εκκλησίας (ποδοπάτημα εικόνων, μετατροπή ναών σε στάβλους).</li>
                                <li>Διάλυση Βυζαντινής Αυτοκρατορίας, δημιουργία λατινικών/ελληνικών κρατιδίων. Έναρξη Λατινοκρατίας.</li>
                                <li>Υπεροψία κατακτητών προς "σχισματικούς" Έλληνες, οι οποίοι αντιστάθηκαν.</li>
                            </ul>
                            <h5>στ. Αντιμετώπιση της πολιτισμικής κληρονομιάς</h5>
                            <ul>
                                <li>Βίαιη συμπεριφορά και έλλειψη σεβασμού. Αρπαγή/καταστροφή έργων τέχνης και χειρογράφων.</li>
                                <li>Μεγάλες καταστροφές σε Κωνσταντινούπολη. Κατέστρεψαν κλασικά έργα ή τα έλιωσαν για νομίσματα.</li>
                                <li>Ελάχιστα σώθηκαν και μεταφέρθηκαν στη Δύση. Ιδιαίτερες καταστροφές σε χειρόγραφα, λίγα διασώθηκαν ως Αναγέννηση.</li>
                            </ul>
                            <p class="summary-footer-text">Δημιουργία / Επιμέλεια: Παναγιώτης Δόμβρος, Διευθυντής 1ου Γυμνασίου Πυλαίας ©2025-26</p>
                        </div>
                    </div>
                </div>
            </div>
        </section>

        <section id="questions-crusades-section" class="content-block">
            <h3>Ερωτήσεις (Οι Σταυροφορίες και η Πρώτη Άλωση της Πόλης)</h3>
            <div class="accordion">
                <div class="accordion-item">
                    <button class="accordion-header">1. Ποιες ιδέες και ποιοι παράγοντες επηρέασαν τη γένεση της σταυροφορικής κίνησης;</button>
                    <div class="accordion-content">
                        <p>Η σταυροφορική ιδέα γεννήθηκε στη διάρκεια του 11ου αι. Στη διαμόρφωση αυτής της κίνησης συνέβαλαν η ιδέα των προσκυνημάτων και η ιδέα της απελευθέρωσης των Αγίων Τόπων και του Πανάγιου Τάφου από τους απίστους (Μουσουλμάνους).</p>
                        <p>Οι παράγοντες που οδήγησαν στη διαμόρφωση της σταυροφορικής ιδέας ήταν τα οικονομικά προβλήματα της Δύσης, η επιστολή για παροχή βοήθειας που έστειλε ο Αλέξιος Α' στους ηγέτες της Δύσης καθώς και η ύπαρξη φημών για τη διάπραξη βιαιοτήτων από τους Τούρκους σε βάρος των Χριστιανών προσκυνητών.</p>
                    </div>
                </div>
                <div class="accordion-item">
                    <button class="accordion-header">2. Πώς φέρθηκε στους σταυροφόρους ο Αλέξιος Α' και τι οφέλη εξασφάλισε για το κράτος του;</button>
                    <div class="accordion-content">
                        <p>Ο αυτοκράτορας Αλέξιος Α' «αξιοποίησε» με τον καλύτερο δυνατό τρόπο το ενδιαφέρον της Δύσης για τους Αγίους Τόπους. Με συνεχιζόμενες αποστολές πρέσβεων στον πάπα και τους ηγεμόνες της Δύσης, τους παρακινούσε να ξεκινήσουν εκστρατεία για την απελευθέρωση των Αγίων Τόπων από τους Τούρκους.</p>
                        <p>Για την πραγματοποίηση του σκοπού τους θα τους ενίσχυε με τρόφιμα, όπλα και πλοία, με τον όρο να επιστρέψουν στο Βυζάντιο τις παλαιότερες κτήσεις του που θα ανακτούσαν οι σταυροφόροι από τους Τούρκους. Η συμφωνία αυτή είχε θετικά αποτελέσματα για το Βυζάντιο, αφού μπόρεσε να αποκαταστήσει την κυριαρχία του στη Δυτική Μικρά Ασία.</p>
                    </div>
                </div>
                <div class="accordion-item">
                    <button class="accordion-header">3. Τι περιλάμβανε η συμφωνία που κλείστηκε μεταξύ των Αγγέλων αφενός και των σταυροφόρων και των Βενετών αφετέρου;</button>
                    <div class="accordion-content">
                        <p>Η συμφωνία περιλάμβανε τις ακόλουθες υποχρεώσεις: Οι Βενετοί και οι σταυροφόροι θα βοηθούσαν τους Αγγέλους να ανακτήσουν το θρόνο τους και οι Άγγελοι θα υπέτασσαν το πατριαρχείο Κωνσταντινούπολης στην Εκκλησία της Ρώμης.</p>
                        <p>Παράλληλα, θα χορηγούσαν χρήματα και τροφές στους σταυροφόρους. Επίσης, θα ενίσχυαν τη σχεδιαζόμενη εκστρατεία των σταυροφόρων στην Αίγυπτο με στρατό ή χρήματα.</p>
                    </div>
                </div>
                <div class="accordion-item">
                    <button class="accordion-header">4. Ένας χωρικός-σταυροφόρος από τη Δύση, συνομιλεί, μετά την πτώση των Ιεροσολύμων (1199), με κάποιο Άραβα αιχμάλωτο και προσπαθεί να του εξηγήσει γιατί πήρε μέρος στην πρώτη σταυροφορία (Να λάβεις υπόψη τις πληροφορίες της αφήγησης και τα στοιχεία της ομιλίας του πάπα στην Κλερμόν).</button>
                    <div class="accordion-content">
                        <p>Μια συζήτηση μεταξύ ενός χριστιανού σταυροφόρου και ενός μουσουλμάνου αιχμαλώτου του θα μπορούσε να περιλαμβάνει αναφορές στους λόγους (αντικειμενικούς και υποκειμενικούς) που παρακίνησαν τους σταυροφόρους στην εκστρατεία τους και αναφορές στις εντυπώσεις που τους προκάλεσαν οι Άραβες και οι άγνωστες χώρες της Ανατολής. Οι Ευρωπαίοι που πήραν μέρος στην υπερπόντια περιπέτεια των σταυροφοριών υπέφεραν από πολλά προβλήματα (πείνα, έλλειψη γης, επιδημίες, μια ζωή μίζερη, χωρίς εκπλήξεις και ενδιαφέρον).</p>
                        <p>Γι' αυτό δέχτηκαν με χαρά το κάλεσμα του πάπα για συμμετοχή σε μια επιχείρηση που θα έδινε νέο περιεχόμενο και θα μπορούσε να αλλάξει ριζικά τη ζωή τους και θα έσωζε την τιμή της Χριστιανοσύνης που κινδύνευε από τους εχθρούς του Χριστού. Η εκστρατεία υπήρξε μια συναρπαστική και ενίοτε οδυνηρή περιπέτεια, γεμάτη κινδύνους και στερήσεις. Πολύ ενδιαφέρουσα αποδείχτηκε και η συνάντηση με άλλους πολιτισμούς στο χώρο της Εγγύς Ανατολής. Η εγκατάσταση των Ευρωπαίων στην Ανατολή άλλαξε αισθητά το χαρακτήρα και τη ζωή τους.</p>
                    </div>
                </div>
            </div>
        </section>
    </main>

    <footer>
        <p>Δημιουργία / Επιμέλεια: Παναγιώτης Δόμβρος, Διευθυντής 1ου Γυμνασίου Πυλαίας ©2025-26</p>
    </footer>

    <script src="script.js"></script>
</body>
</html>