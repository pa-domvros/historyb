<!DOCTYPE html>
<html lang="el">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ιστορία Β' Γυμνασίου: Η ενετική οικονομική διείσδυση και το Σχίσμα των Εκκλησιών</title>
    <link rel="stylesheet" href="style.css">
</head>
<body>

    <header>
        <h1>Ιστορία Β' Γυμνασίου: Περίοδος της Κρίσης του Βυζαντίου</h1>
        <h2>ΚΕΦΑΛΑΙΟ IV: ΠΕΡΙΟΔΟΣ ΤΗΣ ΚΡΙΣΗΣ ΤΟΥ ΒΥΖΑΝΤΙΟΥ (1025 - 1453)</h2>
    </header>

    <main>
        <section id="venetian-economic-penetration" class="content-block">
            <h3>3. Η ενετική οικονομική διείσδυση και το Σχίσμα των Εκκλησιών</h3>
            <div class="key-terms">
                <h4>Όροι-κλειδιά της ενότητας:</h4>
                <ul>
                    <li>Χρυσόβουλλο του 1082</li>
                    <li>προνόμια</li>
                    <li>σκάλες</li>
                    <li>αποικιακή αυτοκρατορία Βενετών</li>
                    <li>Σχίσμα των δύο Εκκλησιών</li>
                </ul>
            </div>

            <figure>
                <img src="1.jpg" alt="Βενετοί έμποροι στις προκυμαίες της Κωνσταντινούπολης.">
                <figcaption>Βενετοί έμποροι στις προκυμαίες της Κων/λης. Μικρογραφία από το Βιβλίο των Θαυμάτων του Μάρκο Πόλο. Χειρόγραφο του 15ου αι. Παρίσι. Εθνική Βιβλιοθήκη.</figcaption>
            </figure>

            <h4>α. Εμπορικά προνόμια στους Βενετούς</h4>
            <p>Για να αποκρούσει τους Νορμανδούς της Ιταλίας που είχαν αποβιβαστεί στα παράλια της Ηπείρου και ήταν έτοιμοι να βαδίσουν κατά της βυζαντινής πρωτεύουσας, ο Αλέξιος Α' ζήτησε τη συνδρομή των Βενετών. Με τη βοήθεια του πανίσχυρου βενετικού στόλου, το Βυζάντιο κατανίκησε τους Νορμανδούς.</p>
            <p>Για να ανταμείψει τους συμμάχους του, ο Αλέξιος Α΄ τους έδωσε, με το χρυσόβουλλο (δηλ. επίσημη έγγραφη συμφωνία, υπογεγραμμένη από τον αυτοκράτορα και σφραγισμένη με τη χρυσή του βούλα) του 1082, τα ακόλουθα προνόμια:</p>
            <ul>
                <li>Παραχώρησε τίτλους και χρηματικές χορηγίες στους κοσμικούς και εκκλησιαστικούς άρχοντες της Βενετίας.</li>
                <li>Παραχώρησε στους εμπόρους της Βενετίας σκάλες (δηλ. αποβάθρες) και εμπορικά καταστήματα στην προκυμαία της πρωτεύουσας.</li>
                <li>Επέτρεψε στους Βενετούς να εμπορεύονται ελεύθερα και χωρίς να πληρώνουν δασμούς σε όλα τα σημαντικά βυζαντινά λιμάνια.</li>
            </ul>
            <p>Με τη διμερή αυτή συνθήκη το Βυζάντιο παραιτήθηκε εκούσια από τα φορολογικά, ναυτιλιακά και οικονομικά δικαιώματά του, τα οποία τώρα δόθηκαν στους Βενετούς ως προνόμια. Έτσι οι Βενετοί διείσδυσαν οικονομικά και ίδρυσαν μια πανίσχυρη αποικιακή αυτοκρατορία στην Ανατολή, ενώ το Βυζάντιο έχασε το ρόλο του μεσάζοντα μεταξύ Αράβων και Δυτικής Ευρώπης και την κυρίαρχη θέση του στο εμπόριο της Μεσογείου.</p>
            <p>Οι αυτοκράτορες επιχείρησαν αργότερα να αντιδράσουν δημεύοντας τις περιουσίες Βενετών ή υποκινώντας βιαιότητες του πληθυσμού της πρωτεύουσας εναντίον τους ή παραχωρώντας προνόμια και στις άλλες ιταλικές ναυτικές πόλεις (Πίζα και Γένουα). Το τελευταίο μέτρο εφαρμόστηκε κυρίως από τον Μανουήλ Κομνηνό, ο οποίος πέτυχε να διχάσει τους αντιπάλους του και να παρέμβει στρατιωτικά στην Ιταλία, επαναφέροντας στη ζωή τη φιλόδοξη πολιτική του Ιουστινιανού Α΄.</p>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Από το χρυσόβουλλο του έτους 1082</h5>
                                <p>Επιπροσθέτως παραχωρούμε στους Βενετούς τα εργαστήρια μαζί με τους επάνω ορόφους που βρίσκονται στη συνοικία του Περάματος (σημείο επιβίβασης για τη συνοικία του Γαλατά), που εκτείνεται από την Εβραϊκή Πύλη (Τσιφούτ-Καπού) ως την Πύλη της Βίγλας (Οντούν-Καπί), όπου ζουν Βενετοί και Έλληνες και τους παραχωρούμε] τρεις σκάλες που καταλήγουν σ' αυτή την περιοχή [...].</p>
                                <p>Δίνεται επίσης στους Βενετούς το δικαίωμα να κάνουν εμπόριο με κάθε λογής εμπορεύματα σ' όλα τα μέρη της Ρωμανίας, γύρω από τη μεγάλη Λαοδίκεια, την Αντιόχεια, τη Μάμιστρα, τα Άδανα, την Ταρσό, την Αττάλεια, τη Στρόβιλο, τη Χίο, τον Θεολόγο (- Έφεσος), τη Φώκαια, το Δυρράχιο, την Αυλώνα, την Κορυφώ (-Κέρκυρα), τη Βονδίτσα (Βόνιτσα), τη Μεθώνη, την Κορώνη, τη Ναυπλία (το Ναύπλιο), την Κόρινθο, τις Θήβες, την Αθήνα, τον Εύριπο (Χαλκίδα), τη Δημητριάδα, τη Θεσσαλονίκη, τη Χρυσόπολη, το Περιθεώριον, την Άβυδο, τη Ραιδεστό, την Αδριανούπολη, την Άπρο, την Ηράκλεια, τη Σηλυμβρία, και την ίδια τη Μεγαλόπολη (Κωνσταντινούπολη) και γενικά όλα τα μέρη που είναι κάτω από την εξουσία της ευσεβούς και ελεήμονος Εξοχότητάς μας, χωρίς να πληρώνουν εντελώς τίποτε για τις δραστηριότητές τους, δηλ. το κομμέρκιον και τους άλλους δασμούς που μπαίνουν στο δημόσιο ταμείο, το ξυλοκάλαμον, το λιμεν(ι)ατικόν, το ποριατικόν, το κανίσκιον, τις εξαφόλλεις, το αρχοντίκιον και τους άλλους εμπορικούς δασμούς. Σε όλους αυτούς τους τόπους η αυτοκρατορική μου εξουσία τους δίνει το δικαίωμα να μη δέχονται οποιοδήποτε έλεγχο.</p>
                                <p><em>G. L. Fr. Tafel-G. M. Thomas, Urkunden zur älteren Handels- und Staatsgeschichte der Republik Venedig mit besonderer Beziehung auf Byzanz und die Levante vom 9. bis zum Ausgang des 15. Jh.s, πρώτο μέρος, Βιέννη 1856 (ανατύπ.: Άμστερνταμ 1964), 51-53.</em></p>
                                <button class="flip-button">Διάβασε την Ανάλυση</button>
                            </div>
                            <div class="flip-card-back">
                                <h5>Ανάλυση Πηγής</h5>
                                <p>Το πρώτο παράθεμα είναι απόσπασμα από τη συνθήκη-αυτοκρατορικό χρυσόβουλλο του έτους 1082, ένα επίσημο και απόλυτα αξιόπιστο έγγραφο. Έχουν χαθεί τόσο το ελληνικό πρωτότυπο όσο και το λατινικό αντίγραφο αυτού του εγγράφου. Το τελευταίο πάντως, προτού χαθεί, είχε αναγνωστεί, αντιγραφεί και εκδοθεί από ερευνητές και έτσι σήμερα γνωρίζουμε σε γενικές γραμμές το περιεχόμενό του.</p>
                                <p>Το παρατιθέμενο εκτεταμένο απόσπασμα αναφέρεται στην παραχώρηση προς τους Βενετούς των εμπορικών καταστημάτων και των τριών αποβαθρών που βρίσκονταν μεταξύ της Εβραϊκής και της Πύλης της Βίγλας καθώς και των 32 λιμανιών, όπου οι Βενετοί μπορούσαν να διεξάγουν ελεύθερο εμπόριο χωρίς να πληρώνουν κανένα φόρο! Το δικαίωμα αδασμολόγητου εμπορίου στα λιμάνια του Βυζαντίου είχε κολοσσιαία σημασία για την οικονομική-εμπορική γιγάντωση της Βενετίας και την οικονομική-εμπορική αποδυνάμωση του Βυζαντινού Κράτους. Ορισμένοι μελετητές επικρίνουν έντονα την πολιτική αυτή, καθώς θεωρούν ότι υπονόμευσε με μαθηματική ακρίβεια την οικονομική ζωτικότητα της αυτοκρατορίας.</p>
                                <button class="flip-button">Πίσω στην Πηγή</button>
                            </div>
                        </div>
                    </div>
                </div>
            </div>

            <figure>
                <img src="2.jpg" alt="Μακέτα ενετικού πλοίου." >
                <figcaption>Μακέτα ενετικού πλοίου</figcaption>
            </figure>

            <div class="timeline-section">
                <h4>Χρονολόγιο</h4>
                <img src="timeline.jpg" alt="Γραμμή χρόνου γεγονότων" class="timeline-image">
                <div class="timeline-events">
                    <span class="timeline-event" data-info="Στέψη Αλεξίου Α' Κομνηνού (1081).">1081: Στέψη Αλεξίου Α'</span>
                    <span class="timeline-event" data-info="Χρυσόβουλλο με Βενετούς (1082).">1082: Χρυσόβουλλο με Βενετούς</span>
                    <span class="timeline-event" data-info="Θάνατος Αλεξίου Α' Κομνηνού (1118).">1118: Θάνατος Αλεξίου Α'</span>
                    <span class="timeline-event" data-info="Το Σχίσμα των δύο Εκκλησιών (1054).">Σχίσμα</span>
                </div>
            </div>

            <h4>β. Το Σχίσμα των δύο Εκκλησιών</h4>
            <p>Στα χρόνια του Κωνσταντίνου Θ' η παλιά αντιπαράθεση Ανατολής-Δύσης, που αφορούσε ουσιαστικά το ζήτημα της κυριαρχίας επί της χριστιανικής οικουμένης, οδηγήθηκε στη ρήξη. Οι σχέσεις μεταξύ των πατριαρχείων Ρώμης και Κωνσταντινούπολης, με το οποίο συμπαρατάχτηκαν τα πατριαρχεία Αντιοχείας, Ιεροσολύμων και Αλεξανδρείας, διακόπηκαν πλήρως. Το γεγονός αυτό είναι γνωστό ως <strong>Σχίσμα των δύο Εκκλησιών</strong> και έγινε υπό τις ακόλουθες συνθήκες:</p>
            <p>Παπική πρεσβεία με αρχηγό τον καρδινάλιο Ουμβέρτο επισκέφτηκε την Κωνσταντινούπολη, για να συζητήσει με τον πατριάρχη Μιχαήλ Κηρουλάριο την επίλυση των λειτουργικών και δογματικών διαφορών που υπήρχαν ανάμεσα στα δύο πατριαρχεία. Οι διαφορές δεν ήταν αγεφύρωτες, αλλά η αλαζονεία των διαπραγματευτών οδήγησε σε οριστική ρήξη μεταξύ των δύο πατριαρχείων, τα οποία στο εξής αντιπροσωπεύουν δύο χωριστές χριστιανικές εκκλησίες (την Ορθόδοξη και τη Ρωμαιοκαθολική Εκκλησία). Η εξέλιξη αυτή προκάλεσε μεγάλη αντιπαλότητα και μίσος μεταξύ Ανατολής και Δύσης. Οι σύγχρονοι δεν αντιλήφθηκαν τη σημασία των γεγονότων που ωστόσο έμελλαν να έχουν ανυπολόγιστες επιπτώσεις στις τύχες της Βυζαντινής Αυτοκρατορίας.</p>

            <div class="source-comparison">
                <div class="flip-card-container">
                    <div class="flip-card">
                        <div class="flip-card-inner">
                            <div class="flip-card-front">
                                <h5>Επιστολή του Μιχαήλ Κηρουλαρίου για τις διαφορές με τους Λατίνους</h5>
                                <p>Πρέπει να ξέρεις ότι οι Ρωμαίοι δεν έχουν χτυπηθεί από ένα μόνο βέλος (πλάνη), δηλ τα άζυμα, αλλά πολλά και διάφορα βέλη, που πρέπει να απομακρύνουμε.</p>
                                <p>[...] Στο άγιο σύμβολο [της Πίστεως] κάνουν την ακόλουθη κακόβουλη και επικίνδυνη προσθήκη: «Και εις το Πνεύμα το άγιον, το κύριον και ζωοποιόν, το εκ του Πατρός και Υιού εκπορευόμενον».</p>
                                <p>[...] Οι επίσκοποί τους φοράνε δαχτυλίδι στο χέρι τους, σαν να έχουν τάχα παντρευτεί την εκκλησία, και λένε ότι φοράνε τον αρραβώνα. Επιπλέον, πηγαίνουν στον πόλεμο και βάφουν τα χέρια αλλά και τις ψυχές τους με αίμα, φονεύοντας και φονευόμενοι.</p>
                                <p><em>Acta et scripta [...] de controversio ecclesiae Graecae et Latinae [...], έκδ. C. Will, Λειψία-Marburg 1861, 180-182.</em></p>
                                <button class="flip-button">Διάβασε την Ανάλυση</button>
                            </div>
                            <div class="flip-card-back">
                                <h5>Ανάλυση Πηγής</h5>
                                <p>Το δεύτερο παράθεμα είναι απόσπασμα από επιστολή του πατριάρχη Κωνσταντινουπόλεως Μιχαήλ Κηρουλάριο προς τον πατριάρχη Ιεροσολύμων και αναφέρεται στις κατά την εκτίμησή του πλάνες των Λατίνων. Ουσιαστικά το κείμενο αυτό συμπληρώνει το δεύτερο παράθεμα. Επισημαίνονται με τη σειρά οι ακόλουθες πλάνες των Λατίνων: η χρήση των αζύμων, η θεωρία για την εκπόρευση του Αγίου Πνεύματος και εκ του Υιού (filioque), η αγαμία του κλήρου και η συμμετοχή του στον πόλεμο.</p>
                                <button class="flip-button">Πίσω στην Πηγή</button>
                            </div>
                        </div>
                    </div>
                </div>
            </div>

        </section>

        <section id="quiz-venetian-schism-section" class="content-block">
            <h3>Δοκίμασε τις γνώσεις σου! (Ενετική Διείσδυση & Σχίσμα)</h3>
            <div class="quiz-container">
                <h4>Κουίζ Πολλαπλών Επιλογών</h4>
                <div class="question-block">
                    <p>1. Ποιος Βυζαντινός αυτοκράτορας παραχώρησε εμπορικά προνόμια στους Βενετούς με το Χρυσόβουλλο του 1082;</p>
                    <div class="options">
                        <button class="option" data-correct="false">Μανουήλ Α' Κομνηνός</button>
                        <button class="option" data-correct="true">Αλέξιος Α' Κομνηνός</button>
                        <button class="option" data-correct="false">Κωνσταντίνος Θ' Μονομάχος</button>
                        <button class="option" data-correct="false">Ιουστινιανός Α'</button>
                    </div>
                    <div class="feedback"></div>
                </div>
                <div class="question-block">
                    <p>2. Ποια ήταν μία από τις βασικές συνέπειες των προνομίων που δόθηκαν στους Βενετούς;</p>
                    <div class="options">
                        <button class="option" data-correct="false">Το Βυζάντιο ενίσχυσε τη ναυτική του δύναμη.</button>
                        <button class="option" data-correct="false">Το Βυζάντιο ανέκτησε τον ρόλο του μεσάζοντα στο εμπόριο της Μεσογείους.</button>
                        <button class="option" data-correct="true">Οι Βενετοί ίδρυσαν μια πανίσχυρη αποικιακή αυτοκρατορία στην Ανατολή και το Βυζάντιο έχασε την κυρίαρχη θέση του στο εμπόριο.</button>
                        <button class="option" data-correct="false">Ενισχύθηκε η φορολογική βάση του Βυζαντίου.</button>
                    </div>
                    <div class="feedback"></div>
                </div>
                <div class="question-block">
                    <p>3. Το Σχίσμα των δύο Εκκλησιών συνέβηκε στα χρόνια ποιου αυτοκράτορα;</p>
                    <div class="options">
                        <button class="option" data-correct="false">Αλεξίου Α'</button>
                        <button class="option" data-correct="true">Κωνσταντίνου Θ'</button>
                        <button class="option" data-correct="false">Μιχαήλ Γ'</button>
                        <button class="option" data-correct="false">Βασιλείου Β'</button>
                    </div>
                    <div class="feedback"></div>
                </div>
                <div class="question-block">
                    <p>4. Ποια από τις παρακάτω διαφορές μεταξύ των δύο Εκκλησιών (Ανατολικής και Δυτικής) αναφέρεται στην επιστολή του Μιχαήλ Κηρουλάριου;</p>
                    <div class="options">
                        <button class="option" data-correct="false">Η χρήση εικόνων</button>
                        <button class="option" data-correct="true">Η θεωρία για την εκπόρευση του Αγίου Πνεύματος (Filioque)</button>
                        <button class="option" data-correct="false">Η νηστεία της Μεγάλης Τεσσαρακοστής</button>
                        <button class="option" data-correct="false">Η προσκύνηση λειψάνων</button>
                    </div>
                    <div class="feedback"></div>
                </div>
            </div>

            <div class="quiz-container true-false-quiz">
                <h4>Άσκηση Σωστού/Λάθους</h4>
                <div class="question-block">
                    <p>1. Οι Βενετοί έπρεπε να πληρώνουν δασμούς σε όλα τα σημαντικά βυζαντινά λιμάνια μετά το Χρυσόβουλλο του 1082.</p>
                    <div class="options">
                        <button class="option" data-correct="false">Σωστό</button>
                        <button class="option" data-correct="true">Λάθος</button>
                    </div>
                    <div class="feedback"></div>
                </div>
                <div class="question-block">
                    <p>2. Ο Μανουήλ Κομνηνός προσπάθησε να περιορίσει τη δύναμη των Βενετών παραχωρώντας προνόμια και σε άλλες ιταλικές πόλεις.</p>
                    <div class="options">
                        <button class="option" data-correct="true">Σωστό</button>
                        <button class="option" data-correct="false">Λάθος</button>
                    </div>
                    <div class="feedback"></div>
                </div>
                <div class="question-block">
                    <p>3. Οι διαπραγματεύσεις μεταξύ του πατριάρχη Μιχαήλ Κηρουλάριου και του καρδινάλιου Ουμβέρτου οδήγησαν σε επιτυχή επίλυση των διαφορών.</p>
                    <div class="options">
                        <button class="option" data-correct="false">Σωστό</button>
                        <button class="option" data-correct="true">Λάθος</button>
                    </div>
                    <div class="feedback"></div>
                </div>
                <div class="question-block">
                    <p>4. Το Σχίσμα των δύο Εκκλησιών δεν είχε σημαντικές επιπτώσεις στην τύχη της Βυζαντινής Αυτοκρατορίας.</p>
                    <div class="options">
                        <button class="option" data-correct="false">Σωστό</button>
                        <button class="option" data-correct="true">Λάθος</button>
                    </div>
                    <div class="feedback"></div>
                </div>
            </div>
        </section>

        <section id="summary-venetian-schism-section" class="content-block">
            <h3>Περίληψη Ενότητας (Ενετική Διείσδυση & Σχίσμα)</h3>
            <div class="accordion">
                <div class="accordion-item">
                    <button class="accordion-header">Κύρια Σημεία της Ενότητας</button>
                    <div class="accordion-content">
                        <div id="summary-content-venetian-schism">
                            <h4>3. Η ενετική οικονομική διείσδυση και το Σχίσμα των Εκκλησιών</h4>
                            <h5>α. Εμπορικά προνόμια στους Βενετούς</h5>
                            <ul>
                                <li>Ο Αλέξιος Α' Κομνηνός ζήτησε τη βοήθεια των Βενετών για να αντιμετωπίσει τους Νορμανδούς.</li>
                                <li>Σε αντάλλαγμα της βοήθειας, ο Αλέξιος Α' παραχώρησε στους Βενετούς σημαντικά προνόμια με το Χρυσόβουλλο του 1082: τίτλους, χρηματικές χορηγίες, εμπορικά καταστήματα και αποβάθρες στην Κωνσταντινούπολη, καθώς και ελεύθερο εμπόριο χωρίς δασμούς σε όλα τα σημαντικά βυζαντινά λιμάνια.</li>
                                <li>Αυτό οδήγωσε στην οικονομική διείσδυση των Βενετών και την ίδρυση αποικιακής αυτοκρατορίας στην Ανατολή, ενώ το Βυζάντιο έχασε την κυρίαρχη θέση του στο εμπόριο της Μεσογείου.</li>
                                <li>Οι μεταγενέστεροι αυτοκράτορες προσπάθησαν να περιορίσουν τη δύναμη των Βενετών με δημεύσεις, υποκίνηση βιαιοτήτων και παραχώρηση προνομίων σε άλλες ιταλικές πόλεις (Πίζα, Γένουα).</li>
                            </ul>
                            <h5>β. Το Σχίσμα των δύο Εκκλησιών</h5>
                            <ul>
                                <li>Η παλιά αντιπαράθεση Ανατολής-Δύσης για την κυριαρχία στη χριστιανική οικουμένη οδήγησε σε οριστική ρήξη στα χρόνια του Κωνσταντίνου Θ'.</li>
                                <li>Οι σχέσεις μεταξύ των πατριαρχείων Ρώμης και Κωνσταντινούπολης (με την υποστήριξη Αντιοχείας, Ιεροσολύμων, Αλεξανδρείας) διακόπηκαν πλήρως.</li>
                                <li>Παρά το ότι οι διαφορές δεν ήταν αγεφύρωτες, η αλαζονεία των διαπραγματευτών (Μιχαήλ Κηρουλάριος και καρδινάλιος Ουμβέρτος) οδήγησε στο Σχίσμα του 1054.</li>
                                <li>Οι δύο Εκκλησίες, Ορθόδοξη και Ρωμαιοκαθολική, έγιναν χωριστές, προκαλώντας αντιπαλότητα και μίσος.</li>
                                <li>Οι σύγχρονοι δεν αντιλήφθηκαν πλήρως τις ανυπολόγιστες επιπτώσεις αυτού του γεγονότος στην τύχη της Βυζαντινής Αυτοκρατορίας.</li>
                                <li>Οι δογματικές διαφορές περιλάμβαναν τα άζυμα, το Filioque, την αγαμία του κλήρου και τη συμμετοχή του κλήρου στον πόλεμο.</li>
                            </ul>
                            <p class="summary-footer-text">Δημιουργία / Επιμέλεια: Παναγιώτης Δόμβρος, Διευθυντής 1ου Γυμνασίου Πυλαίας ©2025-26</p>
                        </div>
                    </div>
                </div>
            </div>
        </section>

        <section id="questions-venetian-schism-section" class="content-block">
            <h3>Ερωτήσεις (Ενετική Διείσδυση & Σχίσμα)</h3>
            <div class="accordion">
                <div class="accordion-item">
                    <button class="accordion-header">1. Γιατί η εμπορική εξασθένηση του Βυζαντίου, αποτέλεσμα της συμφωνίας του 1082, σε συνδυασμό με άλλους παράγοντες, συνέβαλε κατά τη γνώμη σου στη στρατιωτική του εξασθένηση το 12ο αι.;</button>
                    <div class="accordion-content">
                        <p>Η εμπορική εξασθένηση του Βυζαντίου, ως αποτέλεσμα της συμφωνίας του 1082, συνέβαλε στη στρατιωτική του εξασθένηση για τους εξής λόγους:</p>
                        <ul>
                            <li>Η δυνατότητα των Βενετών να εμπορεύονται αδασμολόγητα στα σημαντικότερα εμπορικά κέντρα της Αυτοκρατορίας στέρησε το Βυζάντιο από ανυπολόγιστα δημόσια έσοδα.</li>
                            <li>Αυτά τα έσοδα ήταν απαραίτητα για την αμυντική ενίσχυση του Κράτους, συμπεριλαμβανομένης της συντήρησης του πολεμικού στόλου, ο οποίος παρήκμασε λόγω έλλειψης πόρων.</li>
                            <li>Η διάλυση του θεματικού στρατού και η στρατολόγηση μισθοφόρων οδήγησαν στην αμυντική αποδυνάμωση του Βυζαντίου και την αδυναμία του να αντιμετωπίσει εξωτερικούς εχθρούς.</li>
                            <li>Η βαριά φορολογία που επιβλήθηκε για την κάλυψη των εσόδων προκάλεσε εξεγέρσεις του πληθυσμού, συμβάλλοντας στην περαιτέρω εξασθένηση του κράτους.</li>
                            <li>Η χρησιμοποίηση ξένων σε υπεύθυνα κρατικά αξιώματα ήταν ένας επιπλέον παράγοντας που οδήγησε στη στρατιωτική αποδυνάμωση της Αυτοκρατορίας.</li>
                        </ul>
                    </div>
                </div>
                <div class="accordion-item">
                    <button class="accordion-header">2. Ποιες διαφορές μεταξύ των δύο Εκκλησιών επισημαίνονται στο δεύτερο παράθεμα;</button>
                    <div class="accordion-content">
                        <p>Στο δεύτερο παράθεμα επισημαίνονται οι ακόλουθες λειτουργικές, δογματικές και άλλες ιδιαιτερότητες του ρωμαιοκαθολικού κλήρου ως παράγοντες που οδήγησαν στο Σχίσμα:</p>
                        <ul>
                            <li>Τα άζυμα (η χρήση άζυμου άρτου στην Θεία Ευχαριστία από τους Λατίνους, σε αντίθεση με τον ένζυμο άρτο των Ορθοδόξων).</li>
                            <li>Η διαφορά για το θέμα της εκπόρευσης του Αγίου Πνεύματος (Filioque). Η Δυτική Εκκλησία υποστήριζε ότι το Άγιο Πνεύμα εκπορεύεται "εκ του Πατρός και εκ του Υιού", θέση που για την Ανατολική Εκκλησία δεν ήταν ορθή.</li>
                            <li>Η αγαμία του κλήρου στη Δυτική Εκκλησία.</li>
                            <li>Η συμμετοχή του κλήρου στον πόλεμο (οι επίσκοποι των Λατίνων πήγαιναν στον πόλεμο).</li>
                        </ul>
                    </div>
                </div>
                <div class="accordion-item">
                    <button class="accordion-header">3. Ποιες εξελίξεις των προηγούμενων αιώνων επέφεραν, κατά τη γνώμη σου, τη βαθμιαία αποξένωση μεταξύ Ανατολής και Δύσης;</button>
                    <div class="accordion-content">
                        <p>Η σταδιακή αποξένωση της λατινικής Δύσης και της ελληνικής Ανατολής που οδήγησε τελικά στο Σχίσμα των δύο Εκκλησιών ήταν αποτέλεσμα των εξής γεγονότων:</p>
                        <ul>
                            <li>Ο ανταγωνισμός και οι συγκρούσεις των δύο Εκκλησιών για το θέμα του εκχριστιανισμού των Βουλγάρων και γενικότερα για τον πνευματικό έλεγχο των Σλάβων.</li>
                            <li>Οι συγκρούσεις μεταξύ Βυζαντινών και Φράγκων για τη χρήση του αυτοκρατορικού τίτλου.</li>
                            <li>Η αμφισβήτηση της πρωτοκαθεδρίας της Ρώμης στο χριστιανικό κόσμο από το Πατριαρχείο της Κωνσταντινούπολης.</li>
                            <li>Οι βαθιές διαφορές πολιτισμού, γλώσσας και νοοτροπίας.</li>
                            <li>Μια πρώτη ρήξη μεταξύ των δύο Εκκλησιών είχε επέλθει ήδη από την εποχή που πατριάρχης Κωνσταντινούπολης ήταν ο Φώτιος.</li>
                        </ul>
                    </div>
                </div>
                <div class="accordion-item">
                    <button class="accordion-header">4. Να επισημάνεις στο χάρτη και να τοποθετήσεις σε ευρύτερες γεωγραφικές περιοχές (λ.χ. Συρία, Θράκη) τις βυζαντινές πόλεις, όπου οι Βενετοί μπορούσαν να ασκούν ελεύθερο εμπόριο (εργασία).</button>
                    <div class="accordion-content">
                        <p>Οι πόλεις στις οποίες οι Βενετοί μπορούσαν να ασκούν ελεύθερο εμπόριο, σύμφωνα με το Χρυσόβουλλο του 1082, είναι οι εξής:</p>
                        <ul>
                            <li><strong>Μικρά Ασία/Συρία/Κιλικία:</strong> Λαοδίκεια, Αντιόχεια, Μάμιστρα, Άδανα, Ταρσός, Αττάλεια, Στρόβιλος, Χίος, Θεολόγος (Έφεσος), Φώκαια.</li>
                            <li><strong>Βαλκάνια/Ήπειρος/Ιόνια Νησιά:</strong> Δυρράχιο, Αυλώνα, Κορυφώ (Κέρκυρα), Βονδίτσα (Βόνιτσα).</li>
                            <li><strong>Πελοπόννησος:</strong> Μεθώνη, Κορώνη, Ναυπλία (Ναύπλιο), Κόρινθος.</li>
                            <li><strong>Στερεά Ελλάδα/Θεσσαλία:</strong> Θήβες, Αθήνα, Εύριπος (Χαλκίδα), Δημητριάδα.</li>
                            <li><strong>Μακεδονία/Θράκη/Προποντίδα:</strong> Θεσσαλονίκη, Χρυσόπολη, Περιθεώριον, Άβυδος, Ραιδεστός, Αδριανούπολη, Άπρο, Ηράκλεια, Σηλυμβρία, Μεγαλόπολη (Κωνσταντινούπολη).</li>
                        </ul>
                        <p><em>(Σημείωση: Η ακριβής επισήμανση σε χάρτη αποτελεί πρακτική εργασία.)</em></p>
                    </div>
                </div>
            </div>
        </section>
    </main>

    <footer>
        <p>Δημιουργία / Επιμέλεια: Παναγιώτης Δόμβρος, Διευθυντής 1ου Γυμνασίου Πυλαίας ©2025-26</p>
    </footer>

    <script src="script.js"></script>
</body>
</html>